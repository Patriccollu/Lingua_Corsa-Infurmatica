# A traduzzione in lingua corsa di _PDFCreator_

## Distribuzione
- A prima traduzzione in corsu hè stata distribuita cù a versione 1.2.0 d’aprile di u 2011
- L’installazione di u prugramma, chì impiega _Inno Setup_, si pò fà in lingua corsa

## Traduttore
- Patriccollu di Santa Maria è Sichè

## Pagina ufficiale di u situ web nant’à a traduzzione
- https://translate.pdfforge.org/
- [L’istruzzioni per sapè cumu arregistrassi cum’è traduttore di PDFCreator](https://pdfforge-my.sharepoint.com/personal/admin_pdfforge_onmicrosoft_com/Documents/How%20to%20register%20as%20a%20translator%20for%20PDFCreator.pdf?CT=1619609637164&OR=ItemsView)
- [A pagina di u situ web per arregistrassi cum’è traduttore di PDFCreator](https://translate.pdfforge.org/accounts/register/)

## Ciò ch’ella ci vole per traduce
- Richiestu
  - Un contu _pdfforge translate_ (assuciatu à _Weblate_)
- Ricumandatu
  - _OmegaT_, prugramma per traduce i schedarii cù l’estensioni `.po`
  - _Poedit_, prugramma per mudificà i schedarii _gettext_ cù l’estensioni `.po`
- Ozzionale
  - _Notepad++_, prugramma per mudificà un testu è paragunà duie versioni d’un testu

## I schedarii di lingua à traduce
- U furmatu di i schedarii : `.po`

- Tutte e lingue dispunibule si trovanu nant’à _pdfforge translate_ :  
  https://translate.pdfforge.org/projects/pdfcreator/#languages

- Quelli per a lingua corsa si trovanu quì :  
  https://translate.pdfforge.org/languages/co_FR/pdfcreator/

## Cumu sapè quandu ci hè qualcosa di novu à traduce ?
Trà duie versioni, a squadra di _PDFCreator_ mudificheghja e catene di fonte nant’à _pdfforge translate_ aghjunghjendu catene nove, mudifichendu catene anziane, o ancu aghjughjendu un novu schedariu.  Quand’ella casca, sta squadra manda un messaghju à tutti i traduttori.

## Cumu fà a traduzzione ?
I traduttori devenu impiegà _pdfforge translate_ ma a traduzzione si pò fà di parechje manere :
- sia in linea, a traduzzione si face direttamente nant’à _pdfforge translate_
- sia in lucale nant’à u vostru urdinatore perchè _pdfforge translate_ prupone funzioni per espurtà è impurtà i schedarii. In stu casu, a traduzzione si pò fà cù l’appiecazioni _OmegaT_ o _Poedit_ chì sò capace di mudificà i schedarii _gettext_ cù l’estensioni `.po`.

### In linea
- Si pò impiegà stu metoda quandu ci hè __poca affare à traduce__.
- A traduzzione si face direttamente in linea nant’à u situ _pdfforge translate_ :  
  https://translate.pdfforge.org/languages/co_FR/pdfcreator/
- Ci vole à selezziunà a risorsa à traduce : `Messages` o `Setup`
- Tandu, ci vole à sceglie a categuria di catene. Ci hè parechje categurie ma e più impurtante sò :
  - `Chaînes nécessitant une action`
  - `Chaînes non traduites`
  - `Toutes les chaînes`
- Cliccà nant’à a categuria di a vostra scelta per fighjà solu e catene chì anu bisognu d’una azzione.
- L’appiecazione _pdfforge translate_, grazia à a so memoria di traduzzione, hè capace di truvà e catene uguale o simile è di pruponele per aiutavvi à traduce. Si pò dinù vede e traduzzioni fatte da l’altre lingue o ancu fighjà a cronolugia di e mudificazioni d’una catena.

### In lucale
- Stu metoda hè piuttostu ricumandatu quandu ci hè __assai catene à traduce__.
- U scopu hè d’estrae u schedariu di traduzzione, di traducelu cù un’appiecazione lucale eppò di ricaricà u schedariu traduttu in lingua corsa.
- A traduzzione si pò fà cù l’appiecazioni _Poedit_ o _OmegaT_ chì sò capace treminduie, grazia à a so memoria di traduzzione, di truvà e catene uguale o simile è di vi e prupone per aiutavvi à traduce.
- A memoria di traduzzione di _Poedit_ hè nutrita da e traduzzioni di schedarii solu di furmatu `.po` invece chì quella d’_OmegaT_ hè più maiò perchè ella, cresce da e traduzzioni di schedarii di tutti i furmati.
- Dunque _Poedit_ serà piuttostu impiegatu per cumpletà a traduzzione d’un schedariu `.po` dighjà principiata è _OmegaT_ serà ricumandatu per fà a traduzzione sana d’un schedariu `.po` o di qualchì altru furmatu.
- Per impiegà _OmegaT_, seguitate l’[istruzzioni per l’adopru di l’appiecazione _OmegaT_](OmegaT.md).
- Osinnò per cumpletà una traduzzione cù _Poedit_, ci vole à impiegà _pdfforge translate_ per espurtà u schedariu di lingua corsa :
  - `Messages` https://translate.pdfforge.org/download/pdfcreator/messages/co_FR/
  - `Setup` https://translate.pdfforge.org/download/pdfcreator/setup/co_FR/
- Lancià _Poedit_ è apre u schedariu per traducelu eppò arregistrallu
- Dopu a traduzzione, ci vole à impiegà _pdfforge translate_ cù l’ozzione `Fichiers` eppò `Téleverser la traduction` per rinfrescà u schedariu di traduzzione.

## Istruzzioni per piglià in contu u novu schedariu in lingua corsa

Quandu i schedarii di lingua corsa sò stati rinfrescati nant’à _pdfforge translate_, ùn ci hè più nunda à fà.
