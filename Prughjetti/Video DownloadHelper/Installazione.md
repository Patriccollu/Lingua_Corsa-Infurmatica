# Installazione

## Istruzzioni per installà l’interfaccia di _Video DownloadHelper_ in lingua corsa

In fatti, ùn ci hè nisuna ozzione in _Video DownloadHelper_ per sceglie a lingua di a so interfaccia perchè l’estensione impiegheghja autumaticamente quella di u navigatore.  

À st’ora, i trè navigatori Internet - Chrome, Firefox è Microsoft Edge - ùn cunnoscenu micca a lingua corsa. Ma, ancu di grazia, ci hè quantunque una soluzione per impiegà _Video DownloadHelper_ in corsu.

### Scaricamentu

- Ci sò duie manere di scaricà u schedariu di lingua corsa :
1. Da u foru di traduzzione di _Video DownloadHelper_, senza installà alcuna prucedura di cunversione
2. Da u prugramma d’installazione, impieghendu una prucedura di cunversione cù _Notepad++_  

#### Da u foru di traduzzione

- Andà nant’à u foru di traduzzione di _Video DownloadHelper_ è circacci l’articuli chì trattanu di a lingua corsa :  
https://groups.google.com/g/video-downloadhelper-internationalization/search?q=corsican
- Leghje l’articulu u più recente
- Scaricà u schedariu `.json` chì ci hè assuciatu
- Cupiallu in un cartulare timpurariu

#### Da u prugramma d’installazione

Bench’è a lingua corsa ùn sia micca installata autumaticamente, hè distribuita quantunque cù _Video DownloadHelper_ in u schedariu d’installazione di u prugramma chì si chjama `video_downloadhelper-vv.rr.mmm-an+fx.xpi`.
  
- Stu prugramma d’installazione `.xpi` hè un schedariu cumpressu è si pò impiegà u prugramma _7-Zip_ per aprelu è estrae i schedarii chì si trovanu dentru
- U schedariu __in lingua corsa__ si trova in u cartulare `\_locales\co\` è si chjama `messages.json`
- Lancià _Notepad++_
- Apre u schedariu `messages.json`
- Seguitate l’[istruzzioni per installà una prucedura di cunversione specifica](Cunversione.md)
- Eseguisce a prucedura installata appostu per fà sta cunversione
- Arregistrà u schedariu `.json` trasfurmatu in un cartulare timpurariu
  
Per u navigatore _Firefox_, si pò dinù scaricà l’ultima versione (beta) di u prugramma d’installazione [nant’à u situ di sviluppu](https://www.downloadhelper.net/firefox/betas) via un cliccu nant’à u buttone `Install beta version vv.rr.mmm` induve `vv.rr.mmm` riprisente u numeru di versione, per indettu : `7.6.1a1`.

### Persunalizazione

Lancià _Video DownloadHelper_ è impurtà u schedariu `.json` di sta manera :
- Fà un cliccu dirittu nant’à l’icona di l’interfaccia
- Sceglie : `Paramètres` > `Plus…` > `Traduction`
- Fà un cliccu nant’à u buttone `Import`
- Fà un cliccu nant’à u buttone `Save`

Avà, l’interfaccia di _Video DownloadHelper_ hè in lingua corsa.

#### Liami di navigazione nant’à stu situ
- [Rivene à a lista di i membri di stu prughjettu](./)
- [Rivene à a lista di tutti i prughjetti](../)
- [Rivene à a lista di tutti i prugrammi](../../../../#readme)
