# A traduzzione in lingua corsa di _paint.net_

## Distribuzione
- A prima traduzzione in corsu hè stata fatta di settembre di u 2021
- Si pò dighjà installalla è impiegalla cù a versione 4.2.16
- A lingua corsa hè distribuita cù a versione 4.3.1

## Traduttore
- Patriccollu di Santa Maria è Sichè

## Pagina ufficiale di u situ web nant’à a traduzzione
- https://forums.getpaint.net/topic/27847-official-translations-for-40-via-crowdinnet/
### Articulu nant’à a traduzzione in lingua corsa
- https://forums.getpaint.net/topic/118644-corsican-localization/

## Ciò ch’ella ci vole per traduce
- Richiestu
  - Un contu _Crowdin_ chì si pò ottene da quì : https://crowdin.com/join
  - Una dumanda nant’à _Crowdin_ per participà à a traduzzione di _paint.net_
- Ricumandatu
  - _OmegaT_, prugramma per traduce i schedarii cù l’estensioni `.resx` o `.xliff`
  - _Notepad++_, prugramma per mudificà un testu o paragunà duie versioni di testu

## I schedarii di lingua à traduce

- U furmatu di schedariu : `.resx` o `.xliff`

### Situ officiale di traduzzione

Tutti i schedarii di lingua - per ogni lingua dispunibule in _paint.net_ - si trovanu nant’à [_Crowdin_](https://crowdin.net/project/paintdotnet).

Quellu per a lingua corsa si trova quì : https://crowdin.net/project/paintdotnet/co#

Fate casu chì si pò accede à tutti sti liami nant’à _Crowdin_ solu s’è vo site cunnessi à u vostru contu _Crowdin_.

## Cumu sapè quandu ci hè qualcosa di novu à traduce ?

Quandu s’appronta una nova versione, a squadra di _paint.net_ mudificheghja e catene di fonte nant’à _Crowdin_ aghjunghjendu catene nove o mudifichendu catene anziane.  

Quandu st’operazione si face, ghjè pussibule di riceve un messaghju elettronicu da _Crowdin_ in a vostra scatula di messaghjeria una o duie settimane nanzu a data d’esciuta prevista di a nova versione.  

## Cumu fà a traduzzione ?

- I traduttori devenu impiegà _Crowdin_ ma a traduzzione si pò fà di parechje manere :
  - sia in linea, a traduzzione si face direttamente nant’à _Crowdin_
  - sia in lucale nant’à u vostru urdinatore perchè _Crowdin_ prupone funzioni per espurtà è impurtà i schedarii
  - in stu casu, a traduzzione si pò fà cù l’appiecazioni _Poedit_ o _OmegaT_
- Ste duie appiecazioni sò capace, grazia à a so memoria di traduzzione, di truvà e catene uguale o simile è vi e prupone per aiutavvi à traduce.
- In duie parolle, una memoria di traduzzione s’assumiglia un pocu à un dizziunariu chì pò cambià autumaticamente e catene in inglese cù a so traduzzione in corsu.
- In tutti casi, hè ricumandatu d’impiegà _OmegaT_ per fà què perchè st’appiecazione, chì cunnosce tutte e vostre traduzzioni, hà una memoria di traduzzione tamanta.

### In linea
- Si pò impiegà stu metoda quandu ci hè __poca affare à traduce__.
- A traduzzione si face direttamente in linea nant’à u situ _Crowdin_ :  
  https://crowdin.net/project/paintdotnet/co#
- Per piazzà e catene mancu tradutte à u capu di a lista, ci vole à assicurassi chì u filtru sceltu hè `All, Untranslated First (Default)`.
- Per accede à a lista di filtri, ci vole à cliccà nant’à l’icona chì riprisenta un imbutu cù trè tratti di longhezza sfarente, à diritta di u campu di ricerca, quandu vo site in corsu di traduzzione nant’à un schedariu.
- St’appiecazione, grazia à a so memoria di traduzzione, hè capace di truvà e catene uguale o simile (cù un percentuale chì si pò definisce) è di pruponele per aiutavvi à traduce.

### In lucale
- Stu metoda hè piuttostu ricumandatu quandu ci hè __assai catene à traduce__.
- U scopu hè d’estrae u schedariu di traduzzione, di traducelu cù un’appiecazione lucale eppò di ricaricà u schedariu traduttu in lingua corsa.
- Cù _Crowdin_ si pò scaricà un schedariu in dui furmati :
  - u so furmatu d’origine cù l’azzione `File` > `Download`
  - u furmatu `.xliff` cù l’azzione `File` > `Download in XLIFF`
- Ste duie azzioni si trovanu nant’à u listinu chì si chjama « hamburger » - insù è à manca accant’à CORSICAN - quandu vo site in corsu di traduzzione nant’à un schedariu.
#### Cù _OmegaT_
  - Per impiegà _OmegaT_, seguitate l’[istruzzioni per l’adopru di l’appiecazione _OmegaT_](OmegaT.md).
#### Cù _Poedit_
  - Per cumpletà una traduzzione cù _Poedit_, ci vole à impiegà un schedariu cù l’estensione `.xliff` scaricatu da _Crowdin_ cù l’azzione `File` > `Download in XLIFF`.
  - Eppò lancià _Poedit_
    - Sceglie l’ozzione `Schedariu` > `Apre…` o selezziunà l’azzione `Navigazione` nant’à u screnu di benvenuta
    - Selezziunà u schedariu `.xliff` scaricatu da _Crowdin_
    - Verificà chì a lingua di destinazione sia `co` o `co_FR`
    - Selezziunà l’ozzione `Affissà` eppò `Elementi micca tradutti in primu`
    - Traduce e catene senza traduzzione
    - Arregistrà u schedariu cù u listessu nome
- Dopu a traduzzione, ci vole torna à impiegà _Crowdin_ per impurtacci u schedariu di traduzzione cù l’azzione `File` > `Upload Translations…`.

## Istruzzioni per piglià in contu u novu schedariu di lingua corsa

Quandu u schedariu di lingua corsa hè statu rinfrescatu nant’à _Crowdin_, ùn ci hè più nunda à fà.

#### Liami di navigazione nant’à stu situ
- [Rivene à a lista di i membri di stu prughjettu](./)
- [Rivene à a lista di tutti i prughjetti](../)
- [Rivene à a lista di tutti i prugrammi](../../../../#readme)
