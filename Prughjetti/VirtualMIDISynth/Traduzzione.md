# A traduzzione in lingua corsa di _VirtualMIDISynth_

## Distribuzione
- A prima traduzzione in corsu hè stata distribuita cù a versione 2.11.1 di maghju di u 2021
- L’installazione di u prugramma, chì impiega _NSIS_, si pò fà in lingua corsa

## Traduttore
- Patriccollu di Santa Maria è Sichè

## Pagina ufficiale di u situ web nant’à a traduzzione
- https://coolsoft.altervista.org/en/swtranslate/2

## Ciò ch’ella ci vole per traduce
- Richiestu
  - Un iscrizzione à u foru di _VirtualMIDISynth_
  - Una dumanda nant’à stu foru per participà à a traduzzione di _VirtualMIDISynth_
- Ricumandatu
  - _OmegaT_, prugramma per traduce i schedarii cù l’estensioni `.lang`
  - _Notepad++_, prugramma per mudificà un testu, paragunà duie versioni di testu, o trasfurmà u cuntenutu cù una prucedura pre-arregistrata

## I schedarii di lingua à traduce

- U furmatu di schedariu : `.lang`

### Situ officiale di traduzzione

Tutti i schedarii di lingua - per ogni lingua dispunibule in _VirtualMIDISynth_ - si trovanu nant’à u situ di [_Coolsoft_](https://coolsoft.altervista.org/en/swtranslate/2).

Quellu per a lingua corsa si trova quì : https://coolsoft.altervista.org/en/swtranslate/2/1155

## Cumu sapè quandu ci hè qualcosa di novu à traduce ?

Ci vole à abbunassi à sta lista di distribuzione di messaghju : [VirtualMIDISynth-translation mailing list](https://)  

Quandu ci hè una nova versione cù nove catene à traduce, a squadra di _VirtualMIDISynth_ manda un messaghju - una o duie settimane nanzu a data d’esciuta prevista - à tutti i traduttori chì sò iscritti nant’à a lista di distribuzione.

Quandu s’appronta una nova versione, a squadra di _VirtualMIDISynth_ mudificheghja e catene di fonte nant’à _Coolsoft_ aghjunghjendu catene nove o mudifichendu catene anziane.  

## Cumu fà a traduzzione ?

- I traduttori devenu impiegà _Coolsoft_ ma a traduzzione si pò fà di parechje manere :
  - sia in linea, a traduzzione si face direttamente nant’à u situ di _Coolsoft_
  - sia in lucale nant’à u vostru urdinatore cù l’appiecazione _OmegaT_
- St’appiecazione hè capace, grazia à a so memoria di traduzzione, di truvà e catene uguale o simile è vi e prupone per aiutavvi à traduce.
- In duie parolle, una memoria di traduzzione s’assumiglia un pocu à un dizziunariu chì pò cambià autumaticamente e catene in inglese cù a so traduzzione in corsu.
- In tutti casi, hè ricumandatu d’impiegà _OmegaT_ per fà què perchè st’appiecazione, chì cunnosce tutte e vostre traduzzioni, hà una memoria di traduzzione tamanta.

### In linea
- Si pò impiegà stu metoda quandu ci hè __poca affare à traduce__.
- A traduzzione si face direttamente in linea nant’à u situ _Coolsoft_ :  
  https://coolsoft.altervista.org/en/swtranslate/2/1155
- Di regula, solu e catene micca tradutte sò affissate.
- Per affissà tutte e catene, ci vole à disattivà l’ozzione ` Show only untranslated items`.
- Quandu e catene sò tutte tradutte in lingua corsa nant’à _Coolsoft_, ùn ci hè più nunda à fà.

### In lucale cù _OmegaT_
- Stu metoda hè piuttostu ricumandatu quandu ci hè __assai catene à traduce__.
- U scopu hè d’estrae u schedariu di traduzzione è di traducelu cù l’appiecazione _OmegaT_.
- Per impiegà _OmegaT_, seguitate l’[istruzzioni per l’adopru di l’appiecazione _OmegaT_](OmegaT.md).
- Dopu a traduzzione, ci vole à mandà u schedariu traduttu in lingua corsa à a squadra di_Coolsoft_.

## Istruzzioni per piglià in contu u novu schedariu di lingua corsa

Quandu u schedariu di lingua corsa hè statu rinfrescatu nant’à u situ di _Coolsoft_, ùn ci hè più nunda à fà.

#### Liami di navigazione nant’à stu situ
- [Rivene à a lista di i membri di stu prughjettu](./)
- [Rivene à a lista di tutti i prughjetti](../)
- [Rivene à a lista di tutti i prugrammi](../../../../#readme)
