# Istruzzioni per impiegà _OmegaT_ per a traduzzione di _VirtualMIDISynth_

Per fà una traduzzione, l'appiecazione _OmegaT_ hà bisognu di schedarii di fonte cù una lingua sfarente di quella di destinazione. Di regula, a lingua di fonte hè l’inglese è quella di destinazione hè u corsu. D’altronde tutte e memorie di traduzzione pruviste nant’à stu situ sò in u sensu da l’inglese ver di u corsu.  

Eccu l’istruzzioni per scaricà l’ultima versione di u schedariu di traduzzione è appruntallu per un trattamentu cù l’appiecazione _OmegaT_.

## Scaricamentu di u schedariu à traduce

- Ci vole à esse cunnessu per avè i diritti d’accessu à quelle pagine

- Si pò scaricà u schedariu __in lingua inglese__ da quì :  
  http://coolsoft.altervista.org/en/swtranslate/2/1033/download/1033.lang

- S’ella hè bisognu, si pò scaricà u schedariu in __lingua corsa__ da quì :  
  http://coolsoft.altervista.org/en/swtranslate/2/1155/download/1155.lang

- Tutti i schedarii scaricati anu un nome di u furmatu `nnnnn.lang`

## Preparazione di u schedariu nanzu a traduzzione

✔️ Ùn ci hè alcunu approntu à fà à u schedariu di lingua corsa

## Copia di u schedariu di lingua inglese

- Cupià o dispiazzà stu schedariu in u cartulare `source` di u prughjettu _VirtualMIDISynth_

## Ozzione o preferenze particulare à definisce in OmegaT

- Lancià l’appiecazione _OmegaT_
- Sceglie `Ozzioni` eppò `Filtri di schedariu…`
  - Verificà chì u furmatu `Testu chjave=valore` hè attivatu
  - Mudificà l’ozzioni di u furmatu `Testu chjave=valore`
  - Aghjunghje un mudellu `*.lang` uguale à quellu `*.lng` chì esiste dighjà
  - Verificà chì u furmatu `Lang Mozilla` hè disattivatu

## Traduzzione in lingua corsa

- Lancià l’appiecazione _OmegaT_ è apre u prughjettu _VirtualMIDISynth_ per traducelu

## Preparazione di i schedarii dopu a traduzzione

✔️ Ùn ci hè alcunu approntu à fà à u schedariu di lingua corsa

## Incaricamentu di i schedarii di lingua corsa
- U schedariu traduttu in lingua corsa da _OmegaT_ si trova in u cartulare `target`
- Per rinfrescà a traduzzione sana, ci vole à mandà u schedariu traduttu à a squadra di_Coolsoft_
