# A traduzzione in lingua corsa di _Poedit_

## Distribuzione
- A prima traduzzione in corsu hè stata distribuita cù a version 1.5.5 di marzu di u 2013

## Traduttore
- Patriccollu di Santa Maria è Sichè

## Pagina di u situ Web ufficiale nant’à a traduzzione
- https://crowdin.com/project/poedit?utm_source=poedit.net&utm_medium=referral&utm_campaign=poedit

## Ciò ch’ella ci vole per traduce
- Obligatoriu
  - Un contu _Crowdin_ chì si pò ottene quì : https://crowdin.com/join
  - Una dumanda di participazione à a traduzzione di _Poedit_ nant’à _Crowdin_
- Ozzionale
  - Un prugramma per traduce - è esse capace di mudificà - i schedarii di traduzzione
    - _Poedit_
	- _Omega_

## I schedarii di lingua à traduce

### Situ officiale di traduzzione

Tutti i schedarii di lingua - per ogni lingua dispunibule in _Poedit_ - si trovanu nant’à [_Crowdin_](https://crowdin.com/project/poedit).

Quelli per a lingua corsa si trovanu quì : https://crowdin.com/project/poedit/co#

À st'ora, ci hè 7 schedarii, di furmatu sfarente, chì cuntenenu a traduzzione di _Poedit_ per e piattaforme Mac, Linux è Windows.

### Situ di sviluppu

Per infurmazione, u dipositu di tutta a fonte di Poedit si trova nant’à _GitHub_ :  
   https://github.com/vslavik/poedit

I schedarii di lingua di a versione attuale di _Poedit_ nant’à Windows si trovanu in u cartulare [/locales/.](https://github.com/vslavik/poedit/tree/master/locales)

- A fonte d’origine : [audacity.pot](https://github.com/vslavik/poedit/blob/master/locales/poedit.pot)
- U schedariu di lingua corsa : [co.po](https://github.com/vslavik/poedit/blob/master/locales/co.po)

## Cumu sapè quandu ci hè qualcosa di novu à traduce ?

Quandu s’appronta una nova versione, a squadra di _Poedit_ mudificheghja e catene di fonte nant’à _Crowdin_ aghjunghjendu catene nove o mudifichendu catene anziane.  

Quandu st’operazione si face, ghjè pussibule di riceve un messaghju elettronicu da _Crowdin_ in a vostra scatula di messaghjeria una o duie settimane nanzu a data d’esciuta prevista di a nova versione.  

## Cumu fà a traduzzione ?

- I traduttori devenu impiegà _Crowdin_ ma què si pò fà di parechje manere :
  - sia in linea, a traduzzione si face direttamente nant’à _Crowdin_
  - sia in lucale nant’à u vostru urdinatore perchè _Crowdin_ prupone funzioni per espurtà è impurtà i schedarii
  - in stu casu, a traduzzione si pò fà cù l’appiecazioni _Poedit_ o _OmegaT_
- Ste duie appiecazioni sò capace, grazia à a so memoria di traduzzione, di truvà e catene uguale o simile è vi e prupone per aiutavvi à traduce.
- In tutti i casi, hè ricumandatu d’impiegà _OmegaT_ per fà què perchè st’appiecazione, chì cunnosce tutte e vostre traduzzioni, hà una memoria di traduzzione tamanta.

## Istruzzioni per piglià in contu u novu schedariu di lingua corsa

Quandu u vostru schedariu di lingua corsa hè prontu nant’à u vostru urdinatore, ci vole à impurtallu in _Crowdin_.  
