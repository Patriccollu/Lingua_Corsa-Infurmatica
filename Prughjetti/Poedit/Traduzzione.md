# A traduzzione in lingua corsa di _Poedit_

## Distribuzione
- A prima traduzzione in corsu hè stata distribuita cù a versione 1.5.5 di marzu di u 2013

## Traduttore
- Patriccollu di Santa Maria è Sichè

## Pagina di u situ Web ufficiale nant’à a traduzzione
- https://crowdin.com/project/poedit

## Ciò ch’ella ci vole per traduce
- Obligatoriu
  - Un contu _Crowdin_ chì si pò ottene quì : https://crowdin.com/join
  - Una dumanda di participazione à a traduzzione di _Poedit_ nant’à _Crowdin_
- Ozzionale
  - Un prugramma per traduce - è esse capace di mudificà - i schedarii di traduzzione
    - _Poedit_
	- _Omega_

## I schedarii di lingua à traduce

À st'ora, ci hè 7 schedarii, di furmatu sfarente, chì cuntenenu a traduzzione di _Poedit_ per e piattaforme Mac, Linux è Windows.

- I furmati di schedariu sò : `.strings`, `.po`, `.rc`, `.csv` è `.xliff`

### Situ officiale di traduzzione

Tutti i schedarii di lingua - per ogni lingua dispunibule in _Poedit_ - si trovanu nant’à [_Crowdin_](https://crowdin.com/project/poedit).

Quelli per a lingua corsa si trovanu quì : https://crowdin.com/project/poedit/co#

### Situ di sviluppu

Per infurmazione, u dipositu di tutta a fonte di Poedit si trova nant’à _GitHub_ :  
   https://github.com/vslavik/poedit

I schedarii di lingua di a versione attuale di _Poedit_ nant’à Windows si trovanu in u cartulare [/locales/.](https://github.com/vslavik/poedit/tree/master/locales)

- A fonte d’origine : [audacity.pot](https://github.com/vslavik/poedit/blob/master/locales/poedit.pot)
- U schedariu di lingua corsa : [co.po](https://github.com/vslavik/poedit/blob/master/locales/co.po)

## Cumu sapè quandu ci hè qualcosa di novu à traduce ?

Quandu s’appronta una nova versione, a squadra di _Poedit_ mudificheghja e catene di fonte nant’à _Crowdin_ aghjunghjendu catene nove o mudifichendu catene anziane.  

Quandu st’operazione si face, ghjè pussibule di riceve un messaghju elettronicu da _Crowdin_ in a vostra scatula di messaghjeria una o duie settimane nanzu a data d’esciuta prevista di a nova versione.  

## Cumu fà a traduzzione ?

- I traduttori devenu impiegà _Crowdin_ ma a traduzzione si pò fà di parechje manere :
  - sia in linea, a traduzzione si face direttamente nant’à _Crowdin_
  - sia in lucale nant’à u vostru urdinatore perchè _Crowdin_ prupone funzioni per espurtà è impurtà i schedarii
  - in stu casu, a traduzzione si pò fà cù l’appiecazioni _Poedit_ o _OmegaT_
- Ste duie appiecazioni sò capace, grazia à a so memoria di traduzzione, di truvà e catene uguale o simile è vi e prupone per aiutavvi à traduce.
- A memoria di traduzzione di _Poedit_ hè nutrita da e traduzzioni di schedarii di furmatu `.po` invece chì quella d’_OmegaT_ hè più maiò perchè ella cresce da e traduzzioni di schedarii di tutti i furmati.
- Dunque _Poedit_ serà piuttostu impiegatu per cumpletà a traduzzione d’un schedariu `.po` dighjà principiata quandu _OmegaT_ serà ricumandatu per fà a traduzzione sana d’un schedariu `.po` o di qualchì altru furmatu.

### In linea
- Si pò impiegà stu metoda quandu ci hè __poca affare à traduce__.
- A traduzzione si face direttamente in linea nant’à u situ _Crowdin_ :  
  https://crowdin.com/project/poedit/co#
- Per piazzà e catene mancu tradutte à u capu di a lista, ci vole à assicurassi chì u filtru sceltu hè `All, Untranslated First (Default)`
- St’appiecazione, grazia à a so memoria di traduzzione, hè capace di truvà e catene uguale o simile (cù un percentuale chì si pò definisce) è di pruponele per aiutavvi à traduce.

### In lucale
- Stu metoda hè piuttostu ricumandatu quandu ci hè __assai catene à traduce__.
- U scopu hè d’estrae u schedariu di traduzzione, di traducelu cù un’appiecazione lucale eppò di ricaricà u schedariu traduttu in lingua corsa.
- A traduzzione si pò fà cù l’appiecazioni _Poedit_ o _OmegaT_ chì sò capace, grazia à a so memoria di traduzzione, di truvà e catene uguale o simile è vi e prupone per aiutavvi à traduce.
- A memoria di traduzzione di _Poedit_ hè nutrita da e traduzzioni di schedarii di furmatu `.po` invece chì quella d’_OmegaT_ hè più maiò perchè ella cresce da e traduzzioni di schedarii di tutti i furmati.
- Dunque _Poedit_ serà piuttostu impiegatu per cumpletà a traduzzione d’un schedariu `.po` dighjà principiata quandu _OmegaT_ serà ricumandatu per fà a traduzzione sana d’un schedariu `.po` o di qualchì altru furmatu.
- Per impiegà _OmegaT_, seguitate l’[istruzzioni per l’adopru di l’appiecazione _OmegaT_](OmegaT.md).
- Osinnò per cumpletà una traduzzione cù _Poedit_, ci vole à impiegà _Crowdin_ per espurtà u schedariu di lingua corsa cù l’azzione `File` > `Download`.
- Dopu a traduzzione, ci vole torna à impiegà _Crowdin_ per impurtacci u schedariu di traduzzione cù l’azzione `File` > `Upload Translations…`.

## Istruzzioni per piglià in contu u novu schedariu di lingua corsa

Quandu u schedariu di lingua corsa hè statu rinfrescatu nant’à _Crowdin_, ùn ci hè più nunda à fà.

#### Liami di navigazione nant’à stu situ
- [Rivene à a lista di i membri di stu prughjettu](./)
- [Rivene à a lista di tutti i prughjetti](../)
- [Rivene à a lista di tutti i prugrammi](../../../../#readme)
