# A traduzzione in lingua corsa di _SumatraPDF_

## Distribuzione
- A prima traduzzione in corsu hè stata distribuita d’aprile di u 2019 cù una « pre-release ».
- Eppò cù a versione ufficiale 3.2 di marzu di u 2020.

## Traduttore
- Patriccollu di Santa Maria è Sichè

## Pagina ufficiale di u situ web nant’à a traduzzione
- https://www.sumatrapdfreader.org/docs/How-to-contribute-translation

## Ciò ch’ella ci vole per traduce
- Richiestu
  - Un contu _Twitter_
- Ricumandatu
  - _OmegaT_, prugramma per traduce i schedarii cù l’estensione `.txt`
  - _Notepad++_, prugramma per mudificà un testu, paragunà duie versioni di testu, o trasfurmà u cuntenutu cù una prucedura pre-arregistrata

## I schedarii di lingua à traduce

- U furmatu di schedariu : `.txt`

### Situ officiale di traduzzione

- https://www.apptranslator.org/app/SumatraPDF

### Pagina per a lingua corsa

- https://www.apptranslator.org/app/SumatraPDF/co

## Situ di sviluppu

- Per infurmazione, u dipositu di tutta a fonte di SumatraPDF si trova nant’à _GitHub_ :  
   https://github.com/sumatrapdfreader/sumatrapdf

- Di regula, ci hè un schedariu particulare per ogni lingua tradutta è dispunibule per un prugramma.

- Ma cù _SumatraPDF_, ci hè un __schedariu unicu__ chì cuntene tutte e traduzzioni :  
  https://github.com/sumatrapdfreader/sumatrapdf/blob/master/src/docs/translations.txt
  
## Cumu sapè quandu ci hè qualcosa di novu à traduce ?

- Quandu s’appronta una nova versione, a squadra di _SumatraPDF_ mudificheghja e catene di fonte nant’à u situ _AppTranslator_ aghjunghjendu catene nove o mudifichendu catene anziane. Ma quandu st’operazione si face, nisunu messaghju elettronicu ùn hè mandatu.

- A ricumandazione hè di fighjà, di quandu in quandu, nant’à u situ _AppTranslator_, s’ellu ci hè qualchì nova catena à traduce.

## Cumu fà a traduzzione ?

- I traduttori devenu impiegà _Twitter_ in linea per traduce e catene in inglese.

- Si pò quantunque impiegà _OmegaT_ per aiutà a traduzzione. Stu prugramma hè capace, grazia à a so memoria di traduzzione, di truvà e catene uguale o simile è vi e prupone per aiutavvi à traduce.
- In duie parolle, una memoria di traduzzione s’assumiglia un pocu à un dizziunariu chì pò cambià autumaticamente e catene in inglese cù a so traduzzione in corsu.
- Per impiegà _OmegaT_, seguitate l’[istruzzioni per l’adopru di l’appiecazione _OmegaT_](OmegaT.md).

## Istruzzioni per piglià in contu u novu schedariu di lingua corsa

Quandu u schedariu di lingua corsa hè statu rinfrescatu nant’à u situ _AppTranslator_, ùn ci hè più nunda à fà.

#### Liami di navigazione nant’à stu situ
- [Rivene à a lista di i membri di stu prughjettu](./)
- [Rivene à a lista di tutti i prughjetti](../)
- [Rivene à a lista di tutti i prugrammi](../../../../#readme)
