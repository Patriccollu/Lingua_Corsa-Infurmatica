# A traduzzione in lingua corsa di _SumatraPDF_

## Distribuzione
- A prima traduzzione in corsu hè stata distribuita d’aprile di u 2019 cù una « pre-release ».
- Eppò cù a versione ufficiale 3.2 di marzu di u 2020.

## Traduttore
- Patriccollu di Santa Maria è Sichè

## Pagina ufficiale di u situ web nant’à a traduzzione
- https://www.sumatrapdfreader.org/docs/How-to-contribute-translation

## Ciò ch’ella ci vole per traduce
- Richiestu
  - Un contu _Twitter_
- Ricumandatu
  - _OmegaT_, prugramma per traduce i schedarii cù l’estensione `.txt`
  - _Notepad++_, prugramma per mudificà un testu, paragunà duie versioni di testu, o trasfurmà u cuntenutu cù una prucedura pre-arregistrata

## I schedarii di lingua à traduce

- Per disgrazia, ùn si pò truvà un schedariu di traduzzione chì cuntene solu e catene in inglese di _SumatraPDF_.

### Situ officiale di traduzzione

- Per [tutte e lingue](https://www.apptranslator.org/app/SumatraPDF)
- Per [a lingua corsa](https://www.apptranslator.org/app/SumatraPDF/co)

- Di regula, ci hè un schedariu chì cuntene e catene in inglese. Ma cù _SumatraPDF_, ci hè una pagina in linea chì prupone, per ogni lingua, di traduce e catene in inglese. In più di què, nant’à stu situ, ùn ci hè micca funzione per espurtà è impurtà e catene.  

- Ancu di grazia, ci hè una prucedura per trasfurmà u cuntenutu di sta pagina per ch’ella cunteni solu e catene in inglese. Per sapene di più, seguitate l’[istruzzioni per installà e prucedure di cunversione](Cunversione.md).

## Situ di sviluppu

- Per infurmazione, u dipositu di tutta a fonte di SumatraPDF si trova nant’à _GitHub_ :  
   https://github.com/sumatrapdfreader/sumatrapdf

- Di regula, ci hè un schedariu particulare per ogni lingua tradutta è dispunibule per un prugramma. Ma cù _SumatraPDF_, ci hè un __schedariu unicu__ chì cuntene e catene d’origine in inglese è tutte e traduzzioni :  
  https://github.com/sumatrapdfreader/sumatrapdf/blob/master/src/docs/translations.txt  

- Ancu di grazia, ci hè una prucedura per trasfurmà u cuntenutu di stu schedariu per ch’ellu cunteni solu e catene in inglese. Per sapene di più, seguitate l’[istruzzioni per installà e prucedure di cunversione](Cunversione.md).
  
## Cumu sapè quandu ci hè qualcosa di novu à traduce ?

- Quandu s’appronta una nova versione, a squadra di _SumatraPDF_ mudificheghja e catene di fonte nant’à u situ _AppTranslator_ aghjunghjendu catene nove o mudifichendu catene anziane. Ma quandu st’operazione si face, nisunu messaghju elettronicu ùn hè mandatu.

- A ricumandazione hè di fighjà, di quandu in quandu, nant’à u situ _AppTranslator_, s’ellu ci hè qualchì nova catena à traduce.

## Cumu fà a traduzzione ?

- I traduttori devenu impiegà _Twitter_ per traduce in linea e catene in inglese.

- Si pò quantunque impiegà _OmegaT_ per aiutà a traduzzione. Stu prugramma hè capace, grazia à a so memoria di traduzzione, di truvà e catene uguale o simile è vi e prupone per aiutavvi à traduce. In duie parolle, una memoria di traduzzione s’assumiglia appena à un dizziunariu chì pò cambià autumaticamente e catene in inglese cù a so traduzzione in corsu.

- Per impiegà _OmegaT_, seguitate l’[istruzzioni per l’adopru di l’appiecazione _OmegaT_](OmegaT.md).

## Istruzzioni per piglià in contu e nove catene tradutte

- L’operazione per rinfrescà a traduzzione nant’à u situ _AppTranslator_ hè manuale. Ùn ci hè micca funzione per impurtà e catene tradutte.

- Quandu e catene in lingua corsa sò state aghjunte o mudificate nant’à u situ _AppTranslator_, ùn ci hè più nunda à fà.

- À st’ora, a ricustruzione di u schedariu di traduzzione `translations.txt` hè un’operazione fatta di quandu in quandu da a squadra di sviluppu di _SumatraPDF_.

#### Liami di navigazione nant’à stu situ
- [Rivene à a lista di i membri di stu prughjettu](./)
- [Rivene à a lista di tutti i prughjetti](../)
- [Rivene à a lista di tutti i prugrammi](../../../../#readme)
