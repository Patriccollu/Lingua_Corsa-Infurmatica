# A traduzzione in lingua corsa di _CCleaner_

## Distribuzione
- A prima traduzzione in corsu hè stata distribuita cù a versione 5.10 di sittembre di u 2015
- L’installazione di u prugramma, chì impiega _NSIS_, si pò fà in lingua corsa

## Traduttore
- Patriccollu di Santa Maria è Sichè

## Ciò ch’ella ci vole per traduce
- Richiestu
  - Un contu _Crowdin_ chì si pò ottene da quì : https://crowdin.com/join
  - Una dumanda nant’à _Crowdin_ per participà à a traduzzione di _CCleaner_
- Ricumandatu
  - _OmegaT_, prugramma per traduce i schedarii cù l’estensioni `.lng` o `.xliff`
  - _Poedit_, prugramma per mudificà i schedarii _gettext_ cù l’estensioni `.xliff`
  - _Notepad++_, prugramma per mudificà un testu, paragunà duie versioni d’un testu, o trasfurmà u cuntenutu d’un testu cù una prucedura pre-arregistrata

## I schedarii di lingua à traduce

- I furmati di schedariu : `.lng`, `.rc` o `.xliff`

### Situ officiale di traduzzione

Tutti i schedarii di lingua - per ogni lingua dispunibule in _CCleaner_ - si trovanu nant’à [_Crowdin_](https://crowdin.com/project/avast-ccleaner).

Quelli per a lingua corsa si trovanu quì : https://crowdin.com/project/avast-ccleaner/co#

À st'ora, ci hè 2 schedarii, di furmatu sfarente, chì cuntenenu a traduzzione di _CCleaner_ è chì si chjamanu :
- [lang_uk.nsh](https://crowdin.com/translate/avast-ccleaner/1613/en-co)
- [res_uk.rc](https://crowdin.com/translate/avast-ccleaner/3434/en-co)

Fate casu chì si pò accede à tutti sti liami nant’à _Crowdin_ solu s’è vo site cunnetti à u vostru contu _Crowdin_.

## Cumu sapè quandu ci hè qualcosa di novu à traduce ?

Quandu s’appronta una nova versione, a squadra di _CCleaner_ mudificheghja e catene di fonte nant’à _Crowdin_ aghjunghjendu catene nove o mudifichendu catene anziane.  

Quandu st’operazione si face, ghjè pussibule di riceve un messaghju elettronicu da _Crowdin_ in a vostra scatula di messaghjeria una o duie settimane nanzu a data d’esciuta prevista di a nova versione.  

## Cumu fà a traduzzione ?

- I traduttori devenu impiegà _Crowdin_ ma a traduzzione si pò fà di parechje manere :
  - sia in linea, a traduzzione si face direttamente nant’à _Crowdin_
  - sia in lucale nant’à u vostru urdinatore perchè _Crowdin_ prupone funzioni per espurtà è impurtà i schedarii
  - in stu casu, a traduzzione si pò fà cù l’appiecazioni _Poedit_ o _OmegaT_
- Ste duie appiecazioni sò capace, grazia à a so memoria di traduzzione, di truvà e catene uguale o simile è vi e prupone per aiutavvi à traduce.
- In duie parolle, una memoria di traduzzione s’assumiglia un pocu à un dizziunariu chì pò cambià autumaticamente e catene in inglese cù a so traduzzione in corsu.
- In tutti casi, hè ricumandatu d’impiegà _OmegaT_ per fà què perchè st’appiecazione, chì cunnosce tutte e vostre traduzzioni, hà una memoria di traduzzione tamanta.

### In linea
- Si pò impiegà stu metoda quandu ci hè __poca affare à traduce__.
- A traduzzione si face direttamente in linea nant’à u situ _Crowdin_ :  
  https://crowdin.com/project/avast-ccleaner/co#
- Per piazzà e catene mancu tradutte à u capu di a lista, ci vole à assicurassi chì u filtru sceltu hè `All, Untranslated First (Default)`
- St’appiecazione, grazia à a so memoria di traduzzione, hè capace di truvà e catene uguale o simile (cù un percentuale chì si pò definisce) è di pruponele per aiutavvi à traduce.

### In lucale
- Stu metoda hè piuttostu ricumandatu quandu ci hè __assai catene à traduce__.
- U scopu hè d’estrae u schedariu di traduzzione, di traducelu cù un’appiecazione lucale eppò di ricaricà u schedariu traduttu in lingua corsa.
- A traduzzione si pò fà cù l’appiecazioni _Poedit_ o _OmegaT_ chì sò capace, grazia à a so memoria di traduzzione, di truvà e catene uguale o simile è vi e prupone per aiutavvi à traduce.
- A memoria di traduzzione di _Poedit_ hè nutrita da e traduzzioni di schedarii di furmatu `.po` o `.xliff` invece chì quella d’_OmegaT_ hè più maiò perchè ella cresce da e traduzzioni di schedarii di tutti i furmati.
- Dunque _Poedit_ serà piuttostu impiegatu per cumpletà a traduzzione d’un schedariu `.xliff` dighjà principiata è _OmegaT_ serà ricumandatu per fà a traduzzione sana d’un schedariu `.xliff` o di qualchì altru furmatu.
- Cù _OmegaT_
  - Per impiegà _OmegaT_, seguitate l’[istruzzioni per l’adopru di l’appiecazione _OmegaT_](OmegaT.md).
- Cù _Poedit_
  - Per cumpletà una traduzzione cù _Poedit_, ci vole à impiegà _Crowdin_ per espurtà u schedariu di lingua corsa cù l’azzione `File` > `Download in XLIFF`. St’azzione scaricheghja un schedariu cù l’estensione `.xliff`.
  - Eppò lancià _Poedit_
    - Sceglie l’ozzione `Schedariu` > `Apre…` o selezziunà l’azzione `Navigazione` nant’à u screnu di benvenuta
    - Selezziunà u schedariu `.xliff` scaricatu da _Crowdin_
    - Verificà chì a lingua di destinazione sia `co` o `co_FR`
    - Selezziunà l’ozzione `Affissà` eppò `Elementi micca tradutti in primu`
    - Traduce e catene senza traduzzione
    - Arregistrà u schedariu cù u listessu nome
- Dopu a traduzzione, ci vole torna à impiegà _Crowdin_ per impurtacci u schedariu di traduzzione cù l’azzione `File` > `Upload Translations…`.

## Istruzzioni per piglià in contu u novu schedariu di lingua corsa

Quandu i schedarii di lingua corsa sò stati rinfrescati nant’à _Crowdin_, ùn ci hè più nunda à fà.

#### Liami di navigazione nant’à stu situ
- [Rivene à a lista di i membri di stu prughjettu](./)
- [Rivene à a lista di tutti i prughjetti](../)
- [Rivene à a lista di tutti i prugrammi](../../../../#readme)
