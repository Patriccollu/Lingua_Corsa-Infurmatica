# Istruzzioni per impiegà _OmegaT_ per a traduzzione di _Common Voice_

Eccu l’istruzzioni per scaricà l’ultima versione di i schedarii di traduzzione in lingua inglese, appruntalli per un trattamentu cù l’appiecazione _OmegaT_, è rinfrescà a versione in lingua corsa.

## Scaricamentu di i schedarii di lingua inglese

Ci hè dui schedarii à traduce.

- Nant’à un navigatore Internet, andà à st’indirizzi :  
  https://github.com/common-voice/common-voice/blob/main/web/locales/en/cross-locale.ftl  
  https://github.com/common-voice/common-voice/blob/main/web/locales/en/messages.ftl 

- Per ogni schedariu, fà un __cliccu dirittu__ nant’à u buttone `Raw`, à dirittu, accant’à l’icone di u screnu, di a mina, è di a curbella.

- Arregistrateli, unu dopu à l’altru, cù i so propii nomi :
```
  cross-locale.ftl  
  messages.ftl  
```
## Preparazione di i schedarii nanzu a traduzzione

✔️ Ùn ci hè nisunu approntu à fà à i schedarii di lingua inglese.

## Copia di i schedarii di lingua inglese

- Cupià o dispiazzà sti schedarii in u cartulare `source` di u prughjettu _Common Voice_ in _OmegaT_.

## Ozzione o preferenze particulare à definisce in OmegaT

- Lancià l’appiecazione _OmegaT_
- Sceglie `Ozzioni` eppò `Filtri di schedariu…`
  - Verificà l’ozzioni di u furmatu `FTL Mozilla` :  
    - [x] `Caccià e catene micca tradutte in i schedarii tradutti`

## Traduzzione in lingua corsa

- Lancià l’appiecazione _OmegaT_ è apre stu prughjettu per traducelu.

## Preparazione di i schedarii nanzu a traduzzione

✔️ Ùn ci hè nisunu approntu à fà à i schedarii di lingua corsa.

## Incaricamentu di i schedarii di lingua corsa

Per ogni schedariu, ci vole à impiegà _Pontoon_ per impurtacci u schedariu traduttu in lingua corsa.
- Fà un cliccu nant’à a vostra icona d’utilizatore chì si trova insù è à dirittu, accant’à l’icona di a campana 🔔
- Sceglie a funzione _`Upload Translations`_ (ghjè una funzione riservata à u respunsevule di prughjettu)
- Selezziunà u schedariu di lingua corsa chì si trova in u cartulare `target` di u prughjettu _Common Voice_ in _OmegaT_
- À a fine di stu trattamentu, _Pontoon_ hè statu rinfrescatu cù e nove traduzzioni.
