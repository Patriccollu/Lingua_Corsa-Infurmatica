# Istruzzioni per impiegà _OmegaT_ per a traduzzione di _Firefox for iOS_

Eccu l’istruzzioni per scaricà l’ultima versione di u schedariu di traduzzione in lingua inglese, appruntallu per un trattamentu cù l’appiecazione _OmegaT_, è rinfrescà a versione in lingua corsa.

## Scaricamentu di i schedarii di lingua inglese

- Nant’à un navigatore Internet, andà à st’indirizzu :  
  https://github.com/mozilla-l10n/firefoxios-l10n/blob/master/templates/firefox-ios.xliff

- Fà un __cliccu dirittu__ nant’à u buttone `Raw`, insù è à dirittu, accant’à l’icone di u screnu, di a mina, è di a curbella.

- Arregistratelu cù u listessu nome : `firefox-ios.xliff`

## Preparazione di i schedarii nanzu a traduzzione

✔️ Ùn ci hè nisunu approntu à fà à i schedarii di lingua inglese.

## Copia di i schedarii di lingua inglese

- Cupià o dispiazzà stu schedariu in u cartulare `source` di u prughjettu _Firefox for iOS_ in _OmegaT_.

## Ozzione o preferenze particulare à definisce in OmegaT

- Lancià l’appiecazione _OmegaT_
- Sceglie `Ozzioni` è `Filtri di schedariu…`
  - Disattivà u furmatu `XLIFF`
  - Attivà u furmatu `XLIFF files (Okapi)`
  - Verificà l’ozzioni di u furmatu `XLIFF files (Okapi)` :  
    ⚫ `Use the default filter settings (okf_xliff)`  
    ⚪ `Use the following filter parameter file:`
    - [x] `Include the name of the translation unit in comments`
    - [ ] `Show and protect entries with translate='no' (if not set: they are not extracted)`
    - [x] `Protect entries with state='final' (if not set: they can be edited)`

## Traduzzione in lingua corsa

- Lancià l’appiecazione _OmegaT_ è apre stu prughjettu per traducelu.

## Preparazione di i schedarii dopu a traduzzione

✔️ Ùn ci hè nisunu approntu à fà à i schedarii di lingua corsa.

## Incaricamentu di i schedarii di lingua corsa

Ci vole à impiegà _Pontoon_ per impurtacci i schedarii tradutti in lingua corsa.
- Fà un cliccu nant’à a vostra icona d’utilizatore chì si trova insù è à dirittu, accant’à l’icona di campana 🔔
- Sceglie a funzione _`Upload Translations`_ (ghjè una funzione riservata à u respunsevule di prughjettu)
- Selezziunà u schedariu di lingua corsa chì si trova in u cartulare `target` di u prughjettu _Firefox for iOS_ in _OmegaT_
- À a fine di stu trattamentu, _Pontoon_ hè statu rinfrescatu cù a nova traduzzione.
