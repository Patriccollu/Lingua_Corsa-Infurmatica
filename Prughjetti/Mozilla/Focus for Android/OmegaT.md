# Istruzzioni per impiegà _OmegaT_ per a traduzzione di _Focus for Android_

Eccu l’istruzzioni per scaricà l’ultima versione di u schedariu di traduzzione in lingua inglese, appruntallu per un trattamentu cù l’appiecazione _OmegaT_, è rinfrescà a versione in lingua corsa.

## Scaricamentu di u schedariu di lingua inglese

- Nant’à un navigatore Internet, andà à st’indirizzu :  
  https://github.com/mozilla-l10n/android-l10n/blob/master/mozilla-mobile/focus-android/app/src/main/res/values/strings.xml

- Fà un __cliccu dirittu__ nant’à u buttone `Raw`, insù è à dirittu, accant’à l’icone di u screnu, di a mina, è di a curbella.

- Arregistratelu cù quellu nome :
```
  focus-android-app-strings.xml
```
## Preparazione di u schedariu nanzu a traduzzione

✔️ Ùn ci hè nisunu approntu à fà à u schedariu di lingua inglese.

## Copia di u schedariu di lingua inglese

- Cupià o dispiazzà stu schedariu in u cartulare `source` di u prughjettu _Focus for Android_ in _OmegaT_.

## Ozzione o preferenze particulare à definisce in OmegaT

✔️ Nisuna.

## Traduzzione in lingua corsa

- Lancià l’appiecazione _OmegaT_ è apre stu prughjettu per traducelu.

## Preparazione di u schedariu dopu a traduzzione

✔️ Ùn ci hè nisunu approntu à fà à i schedarii di lingua corsa.

## Incaricamentu di u schedariu di lingua corsa

Ci vole à impiegà _Pontoon_ per impurtacci u schedariu traduttu in lingua corsa.
- Fà un cliccu nant’à a vostra icona d’utilizatore chì si trova insù è à dirittu, accant’à l’icona di a campana 🔔
- Sceglie a funzione _`Upload Translations`_ (ghjè una funzione riservata à u respunsevule di prughjettu)
- Selezziunà u schedariu di lingua corsa chì si trova in u cartulare `target` di u prughjettu _Focus for Android_ in _OmegaT_
- À a fine di stu trattamentu, _Pontoon_ hè statu rinfrescatu cù a nova traduzzione.
