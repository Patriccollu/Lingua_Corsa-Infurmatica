# Istruzzioni per impiegà _OmegaT_ per a traduzzione di _Mozilla VPN_

Eccu l’istruzzioni per scaricà l’ultima versione di i schedarii di traduzzione in lingua inglese, appruntalli per un trattamentu cù l’appiecazione _OmegaT_, è rinfrescà a versione in lingua corsa.

## Scaricamentu di i schedarii di lingua inglese

Ci hè dui schedarii à traduce.

- Nant’à un navigatore Internet, andà à st’indirizzi :  
  https://github.com/mozilla-l10n/mozilla-vpn-client-l10n/blob/main/en/mozillavpn.xliff  
  https://github.com/mozilla-l10n/mozilla-vpn-client-l10n/blob/main/en/addons/guide_01_how_to_vpn/strings.xliff  
  https://github.com/mozilla-l10n/mozilla-vpn-client-l10n/blob/main/en/addons/guide_02_is_my_vpn_working_correctly/strings.xliff  
  https://github.com/mozilla-l10n/mozilla-vpn-client-l10n/blob/main/en/addons/guide_03_adding_and_removing_devices/strings.xliff  
  https://github.com/mozilla-l10n/mozilla-vpn-client-l10n/blob/main/en/addons/guide_04_connecting_external_devices/strings.xliff  
  https://github.com/mozilla-l10n/mozilla-vpn-client-l10n/blob/main/en/addons/tutorial_01_get_started/strings.xliff  
  https://github.com/mozilla-l10n/mozilla-vpn-client-l10n/blob/main/en/addons/tutorial_02_connect_on_startup/strings.xliff  
  https://github.com/mozilla-l10n/mozilla-vpn-website-l10n/blob/main/en-US/vpn.ftl

- Per ogni schedariu, fà un __cliccu dirittu__ nant’à u buttone `Raw`, à dirittu, accant’à l’icone di u screnu, di a mina, è di a curbella.

- Arregistrateli, unu dopu à l’altru, cù quelli nomi :
```
  mozillavpn.xliff
  addons-guide_01_how_to_vpn-strings.xliff
  addons-guide_02_is_my_vpn_working_correctly.xliff
  addons-guide_03_adding_and_removing_devices.xliff
  addons-guide_04_connecting_external_devices.xliff
  addons-tutorial_01_get_started.xliff
  addons-tutorial_02_connect_on_startup.xliff
  vpn.ftl
```
## Preparazione di i schedarii nanzu a traduzzione

Ci vole à appruntà __solu__ u schedariu cù l’estensione : `.xliff`

- Lancià _Poedit_
- Sceglie l’ozzione `Schedariu` > `Apre…` o selezziunà l’azzione `Navigazione` nant’à u screnu di benvenuta
- Selezziunà u schedariu `.xliff` scaricatu
- Cliccà nant’à u buttone `Currege a lingua`
- In a finestra chì richiede a lingua di traduzzione, scrive `co`
- Arregistrà u schedariu cù listessu nome

## Copia di i schedarii di lingua inglese

- Cupià o dispiazzà sti schedarii in u cartulare `source` di u prughjettu _Mozilla VPN_ in _OmegaT_.

## Ozzione o preferenze particulare à definisce in OmegaT

- Lancià l’appiecazione _OmegaT_
- Sceglie `Ozzioni` eppò `Filtri di schedariu…`
  - Disattivà u furmatu `XLIFF`
  - Attivà u furmatu `XLIFF files (Okapi)`
  - Verificà l’ozzioni di u furmatu `XLIFF files (Okapi)` :  
    ⚫ `Use the default filter settings (okf_xliff)`  
    ⚪ `Use the following filter parameter file:`
    - [x] `Include the name of the translation unit in comments`
    - [ ] `Show and protect entries with translate='no' (if not set: they are not extracted)`
    - [x] `Protect entries with state='final' (if not set: they can be edited)`
  - Verificà l’ozzioni di u furmatu `FTL Mozilla` :  
    - [x] `Caccià e catene micca tradutte in i schedarii tradutti`

## Traduzzione in lingua corsa

- Lancià l’appiecazione _OmegaT_ è apre stu prughjettu per traducelu.

## Preparazione di i schedarii dopu a traduzzione

✔️ Ùn ci hè nisunu approntu à fà à i schedarii di lingua corsa.

## Incaricamentu di i schedarii di lingua corsa

Per ogni schedariu, ci vole à impiegà _Pontoon_ per impurtacci u schedariu traduttu in lingua corsa.
- Fà un cliccu nant’à a vostra icona d’utilizatore chì si trova insù è à dirittu, accant’à l’icona di a campana 🔔
- Sceglie a funzione _`Upload Translations`_ (ghjè una funzione riservata à u respunsevule di prughjettu)
- Selezziunà u schedariu di lingua corsa chì si trova in u cartulare `target` di u prughjettu _Mozilla VPN_ in _OmegaT_
- À a fine di stu trattamentu, _Pontoon_ hè statu rinfrescatu cù e nove traduzzioni.
