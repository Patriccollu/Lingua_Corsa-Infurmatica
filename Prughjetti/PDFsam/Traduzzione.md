# A traduzzione in lingua corsa di _PDFsam_

## Distribuzione
- A prima traduzzione in corsu hè stata distribuita cù a versione 3.0.0 di nuvembre di u 2015
- L’installazione di u prugramma, chì impiega _NSIS_, si pò fà in lingua corsa

## Traduttore
- Patriccollu di Santa Maria è Sichè

## Pagina ufficiale di u situ web nant’à a traduzzione
- https://

## Ciò ch’ella ci vole per traduce
- Richiestu
  - Un contu _Launchpad_
  - Una dumanda nant’à _Launchpad_ per participà à a traduzzione di _PDFsam_
- Ricumandatu
  - _OmegaT_, prugramma per traduce i schedarii cù l’estensioni `.po`, `.strings`, `.txt`, `.xlf` o `.xml`
  - _Poedit_, prugramma per mudificà i schedarii _gettext_ cù l’estensioni `.po`
  - _Notepad++_, prugramma per mudificà un testu, paragunà duie versioni di testu, o trasfurmà u cuntenutu cù una prucedura pre-arregistrata

## I schedarii di lingua à traduce

- U furmatu di schedariu : `.po`

### Situ officiale di traduzzione

Tutti i schedarii di lingua - per ogni lingua dispunibule in _PDFsam_ - si trovanu nant’à [_Launchpad_](https://translations.launchpad.net/pdfsam/pdfsam-v3).

Quelli per a lingua corsa si trovanu quì : https://translations.launchpad.net/pdfsam/pdfsam-v3/+pots/pdfsam/co/+translate

### Situ di sviluppu

Per infurmazione, u dipositu di tutta a fonte di PDFsam si trova nant’à _GitHub_ :  
   https://github.com/torakiki/pdfsam

## Cumu sapè quandu ci hè qualcosa di novu à traduce ?

Quandu s’appronta una nova versione, a squadra di _PDFsam_ mudificheghja e catene di fonte nant’à _Launchpad_ aghjunghjendu catene nove o mudifichendu catene anziane.  

## Cumu fà a traduzzione ?

- I traduttori devenu impiegà _Launchpad_ ma a traduzzione si pò fà di parechje manere :
  - sia in linea, a traduzzione si face direttamente nant’à _Launchpad_
  - sia in lucale nant’à u vostru urdinatore perchè _Launchpad_ prupone funzioni per espurtà è impurtà i schedarii
  - in stu casu, a traduzzione si pò fà cù l’appiecazioni _Poedit_ o _OmegaT_
- Ste duie appiecazioni sò capace, grazia à a so memoria di traduzzione, di truvà e catene uguale o simile è vi e prupone per aiutavvi à traduce.
- In duie parolle, una memoria di traduzzione s’assumiglia un pocu à un dizziunariu chì pò cambià autumaticamente e catene in inglese cù a so traduzzione in corsu.
- In tutti casi, hè ricumandatu d’impiegà _OmegaT_ per fà què perchè st’appiecazione, chì cunnosce tutte e vostre traduzzioni, hà una memoria di traduzzione tamanta.

### In linea
- Si pò impiegà stu metoda quandu ci hè __poca affare à traduce__.
- A traduzzione si face direttamente in linea nant’à u situ _Launchpad_ :  
  https://translations.launchpad.net/pdfsam/pdfsam-v3/+pots/pdfsam/co/+translate
- Per affissà e catene micca tradutte, ci vole à sceglie `untranslated items` per u filtru _Translating_.

### In lucale
- Stu metoda hè piuttostu ricumandatu quandu ci hè __assai catene à traduce__.
- U scopu hè d’estrae u schedariu di traduzzione, di traducelu cù un’appiecazione lucale eppò di ricaricà u schedariu traduttu in lingua corsa.
- Cù _Launchpad_ si pò scaricà un schedariu in u furmatu `.po` cù l’azzione `Download translation`
- St’azzione currisponde à st’indirizzu :  
  https://translations.launchpad.net/pdfsam/pdfsam-v3/+pots/pdfsam/co/+export
#### Cù _OmegaT_
  - Per impiegà _OmegaT_, seguitate l’[istruzzioni per l’adopru di l’appiecazione _OmegaT_](OmegaT.md).
#### Cù _Poedit_
  - Per cumpletà una traduzzione cù _Poedit_, ci vole à :
    - Sceglie l’ozzione `Schedariu` > `Apre…` o selezziunà l’azzione `Navigazione` nant’à u screnu di benvenuta
    - Selezziunà u schedariu `.po` scaricatu da _Launchpad_
    - Verificà chì a lingua di destinazione sia `co` o `co_FR`
    - Selezziunà l’ozzione `Affissà` eppò `Elementi micca tradutti in primu`
    - Traduce e catene senza traduzzione
    - Arregistrà u schedariu cù u listessu nome
- Dopu a traduzzione, ci vole torna à impiegà _Launchpad_ per impurtacci u schedariu di traduzzione cù l’azzione `Upload translation`.

## Istruzzioni per piglià in contu u novu schedariu di lingua corsa

Quandu u schedariu di lingua corsa hè statu rinfrescatu nant’à _Launchpad_, ùn ci hè più nunda à fà.

#### Liami di navigazione nant’à stu situ
- [Rivene à a lista di i membri di stu prughjettu](./)
- [Rivene à a lista di tutti i prughjetti](../)
- [Rivene à a lista di tutti i prugrammi](../../../../#readme)
