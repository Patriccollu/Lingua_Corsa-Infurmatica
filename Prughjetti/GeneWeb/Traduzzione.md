# A traduzzione in lingua corsa di _GeneWeb_

## Distribuzione
- A prima traduzzione in corsu hè stata distribuita cù a versione 7.00a d’uttobre di u 2018
- L’installazione di u prugramma si pò fà in lingua corsa
- Una [cronolugia di tutte e dumande di mudificazione in lingua corsa](https://github.com/geneweb/geneweb/pulls?q=is%3Apr+corsican) si trova nant’à GitHub

## Traduttore
- Patriccollu di Santa Maria è Sichè

## Pagine ufficiale di u situ web nant’à a traduzzione
- https://geneweb.tuxfamily.org/wiki/contribute/fr
- https://geneweb.tuxfamily.org/wiki/lexicon

## Ciò ch’ella ci vole per traduce
- Richiestu
  - Un contu _GitHub_
- Ricumandatu
  - _OmegaT_, prugramma per traduce i schedarii cù parechje estensioni
  - _Notepad++_, prugramma per mudificà un testu, paragunà duie versioni di testu, o trasfurmà u cuntenutu cù una prucedura pre-arregistrata

## U schedariu di lingua à traduce

- U furmatu di schedariu : `.txt`

- U schedariu di traduzzione - chì cuntene tutte e lingue dispunibule in _GeneWeb_ - si trova nant’à _GitHub_ :  
  https://github.com/geneweb/geneweb/blob/master/hd/lang/lexicon.txt).

- Per infurmazione, u dipositu di tutta a fonte di _GeneWeb_ si trova dinù nant’à _GitHub_ :  
  https://github.com/geneweb/geneweb

## Cumu sapè quandu ci hè qualcosa di novu à traduce ?

- Per disgrazia, ùn hè micca pussibule di riceve un messaghju quandu ci hè qualcosa di novu à traduce, cum’è per indettu, un’iscrizzione à una lista di distribuzione di messaghju.  

- Ci hè una funzione nant’à _GitHub_ per cunnosce tutte e mudificazioni fatte (commits) nant’à u schedariu di traduzzione :  
  https://github.com/geneweb/geneweb/commits/master/hd/lang/lexicon.txt
  
- Un cliccu nant’à ogni mudificazione vi permette di fighjà tutte e sfarenze trà duie versioni : e linee squassate, cambiate o aghjunte.

- Di sicuru, solu e catene in inglese (aghjunte o mudificate) sò interessante. Ste catene sò quelle chì principianu cù u prefissu `en: `.

## Cumu fà a traduzzione ?

- I traduttori devenu impiegà _GitHub_ per scaricà u schedariu di traduzzione è dumandà a so pigliata in contu dopu à a so mudificazione.

- A traduzzione si face in lucale perchè ùn ci hè alcunu attrezzu di distribuitu per aiutà sta traduzzione.

- Hè ricumandatu d’impiegà _OmegaT_ chì hè capace, grazia à a so memoria di traduzzione, di truvà e catene uguale o simile è vi e prupone per aiutavvi à traduce.

- In corte parolle, una memoria di traduzzione s’assumiglia un pocu à un dizziunariu chì pò cambià autumaticamente e catene in inglese cù a so traduzzione in corsu.

- Quandu s’impiega _OmegaT_ per fà una traduzzione, a memoria di traduzzione cresce, è quella memoria vi aiuterà per a prossima traduzzione. È u più s’impiegherà _OmegaT_ per fà e traduzzioni, u più a so memoria di traduzzione crescerà !

- Per impiegà _OmegaT_, seguitate l’[istruzzioni per l’adopru di l’appiecazione _OmegaT_](OmegaT.md).

## Istruzzioni per piglià in contu u novu schedariu di lingua corsa

- Quandu u schedariu `lexicon.txt` hè ricustruitu cù tutte e traduzzioni in lingua corsa, ci vole à creà una richiesta _Pull Request_ nant’à _GitHub_ per dumandà a so mudificazione in u dipositu.

#### Liami di navigazione nant’à stu situ
- [Rivene à a lista di i membri di stu prughjettu](./)
- [Rivene à a lista di tutti i prughjetti](../)
- [Rivene à a lista di tutti i prugrammi](../../../../#readme)
