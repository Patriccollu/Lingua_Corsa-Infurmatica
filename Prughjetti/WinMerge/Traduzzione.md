# A traduzzione in lingua corsa di _WinMerge_

## Distribuzione
- A prima traduzzione in corsu hè stata distribuita cù a versione 2.16.17 di dicembre di u 2021
- L’installazione di u prugramma, chì impiega _Inno Setup_, si pò fà in lingua corsa
- Una [cronolugia di tutte e mudificazioni di l’interfaccia](https://github.com/WinMerge/winmerge/commits/master/Translations/WinMerge/Corsican.po) si trova nant’à GitHub
- Una [cronolugia di tutte e mudificazioni di u situ web](https://github.com/WinMerge/website/commits/master/po/co.po) si trova nant’à GitHub

## Traduttore
- Patriccollu di Santa Maria è Sichè

## Pagina ufficiale di u situ web nant’à a traduzzione
- https://github.com/WinMerge/winmerge/blob/master/Translations/README.md

## Ciò ch’ella ci vole per traduce
- Richiestu
  - Un contu nant’à _GitHub_
- Ricumandatu
  - _OmegaT_, prugramma per traduce i schedarii cù l’estensioni `.isl`, `.po` o `.txt`
  - _Poedit_, prugramma per mudificà i schedarii _gettext_ cù l’estensioni `.po`
  - _Notepad++_, prugramma per mudificà un testu, paragunà duie versioni di testu, o trasfurmà u cuntenutu cù una prucedura pre-arregistrata

## I schedarii di lingua à traduce

- I furmati di schedariu : `.isl`, `.po` è `.txt`

### Situ officiale di traduzzione

- Ùn ci hè micca di situ speciale per fà a traduzzione

### Situ di sviluppu

À st'ora, ci hè 5 schedarii, di furmatu sfarente, chì cuntenenu a traduzzione di _WinMerge_.  

Per infurmazione, tutta a fonte di _WinMerge_ si trova nant’à _GitHub_ in dui dipositi :  
- [per l’interfaccia](https://github.com/WinMerge/winmerge/)
- [per u situ web](https://github.com/WinMerge/website/)

Tutti i schedarii di lingua - per ogni lingua dispunibule in _WinMerge_ - si trovanu nant’à _GitHub_ :  
- [per l’interfaccia](https://github.com/WinMerge/winmerge/tree/master/Translations/WinMerge)
- [per u _Shell_](https://github.com/WinMerge/winmerge/tree/master/Translations/ShellExtension)
- [per u stalladore](https://github.com/WinMerge/winmerge/tree/master/Translations/InnoSetup)
- [per u schedariu _ReadMe_](https://github.com/WinMerge/winmerge/tree/master/Translations/Docs/Readme)
- [per u situ web](https://github.com/WinMerge/website/tree/master/po)

## Cumu sapè quandu ci hè qualcosa di novu à traduce ?

Per disgrazia, ùn hè micca pussibule di riceve un messaghju quandu ci hè qualcosa di novu à traduce, cum’è per indettu, un’iscrizzione à una lista di distribuzione di messaghju.  

Ma ci hè una funzione in GitHub per cunnosce tutte e mudificazioni fatte (commits) nant’à a fonte d’origine :  
- [per l’interfaccia](https://github.com/WinMerge/winmerge/commits/master/Translations//WinMerge/English.pot)
- [per u _Shell_](https://github.com/WinMerge/winmerge/commits/master/Translations/ShellExtension/English.pot)
- [per u stalladore](https://github.com/WinMerge/winmerge/commits/master/Translations/InnoSetup/English.isl)
- [per u schedariu _ReadMe_](https://github.com/WinMerge/winmerge/commits/master/Docs/Users/ReadMe.txt)
- [per u situ web](https://github.com/WinMerge/website/commits/master/po/en-US.pot)  
  
Un cliccu nant’à ogni mudificazione vi permette di fighjà tutte e sfarenze trà duie versioni : e linee squassate, cambiate o aghjunte.  

## Cumu fà a traduzzione ?

- _WinMerge_ ùn prupone alcuna appiecazione - lucale o nant’à u Web - per fà a traduzzione

- Hè ricummandatu d’impiegà __OmegaT__ per fà què perchè hè capace di mudificà i furmati di schedariu `.isl`, `.po`, `.pot` è `.txt`. Per sapene di più, seguitate l’[istruzzioni per l’adopru di l’appiecazione _OmegaT_](OmegaT.md)
- Si pò impiegà dinù _Poedit_, ma solu per i furmati di schedariu `.po` è `.pot`
  
Quandu u vostru schedariu di lingua corsa hè prontu nant’à u vostru urdinatore, ci vole à impiegà _GitHub_ per pigliallu in contu, vole si dì dumandà a mudificazione di a versione attuale di u schedariu di destinazione per ch’ella sia rimpiazzata da a vostra versione lucale.

## Istruzzioni per piglià in contu u novu schedariu di lingua corsa

- Andà nant’à u situ ufficiale di WinMerge, secondu à u schedariu à mudificà :
  - [per l’interfaccia](https://github.com/WinMerge/winmerge/tree/master/Translations/WinMerge/Corsican.po)
  - [per u _Shell_](https://github.com/WinMerge/winmerge/tree/master/Translations/ShellExtension/Corsican.po)
  - [per u stalladore](https://github.com/WinMerge/winmerge/tree/master/Translations/InnoSetup/Corsican.isl)
  - [per u schedariu _ReadMe_](https://github.com/WinMerge/winmerge/blob/master/Translations/Docs/Readme/ReadMe-Corsican.txt)
  - [per u situ web](https://github.com/WinMerge/website/tree/master/po/co.po)

- Cliccà nant’à l’icona di a mina, quella chì si trova tuttu insù à dirittu, trà l’icona di u screnu è quella di l’empiilozzu. Si pò fighjà un cummentu chì dice « _Edit the file in your fork of this project_ ». Vole si dì chì a mudificazione si ferà in lucale, in una copia di u dipositu WinMerge chì si chjamerà `u_mo_nome_github/winmerge` o `u_mo_nome_github/website`

- D’altronde, ci hè u messaghju dicendu : _You’re making changes in a project you don’t have write access to. Submitting a change will write it to a new branch in your fork u_mo_nome_github/winmerge, so you can send a pull request._

- In a sessione di mudificazione « _Edit file_ » chì s’apre, rimpiazzà a versione attuale da a vostra versione lucale di u schedariu di lingua corsa.

- Verificà e mudificazioni grazia à l’unghjetta « _Preview changes_ ». S’ellu ci hè qualcosa à cambià, si pò sempre mudificalla via l’unghjetta « _Edit file_ ».

- Quandu u schedariu hè prontu, ci vole à andà tuttu inghjò. Sottu u paragrafu _Propose changes_ scrivite un cummentu per spiegà perchè u schedariu hè mudificatu. Per indettu : `Update Corsican translation for WinMerge`

- Cliccà nant’à u buttone « _Propose changes_ » per acccettà e mudificazioni direttamente ver di una nova ghjamba lucale. Da bona regula, a ghjamba principale (o maestra) si chjama _Master_ è l’altre, impiegate per i cambiamenti sò chjamate autumaticamente `patch-1, …, patch-n`

- Una funzione « _Comparing changes_ » vi prupone di paragunà a versione attuale :  
  `base repository: WinMerge/winmerge/` `base: master`  
cù a vostra versione creata pocu fà :  
  `head repository: u_mo_nome_github/winmerge/` `compare: patch-1`  
  _✔️ Able to merge. These branches can be automatically merged._
  
- Appughjà nant’à u buttone verde `Create pull request`

- L’azzione _Pull Request_ hè una dumanda à a squadra WinMerge per accettà a nova versione cù e vostre mudificazioni. Un titulu per sta dumanda hè prupostu ; ghjè quellu dighjà scrittu per spiegà i cambiamenti : `Update Corsican translation for WinMerge`  
  Si pò cambià u titulu.

- Ci vole à aghjunghje un cummentu. Per sapene di più, fighjate a [cronolugia di e dumande scorse per l’interfaccia](https://github.com/WinMerge/winmerge/pulls?q=is%3Apr+corsican) o [quella di e dumande scorse per u situ web](https://github.com/WinMerge/website/pulls?q=is%3Apr+corsican).

- Quandu a vostra dumanda - titulu è cummentu - hè pronta, cliccà nant’à u buttone `Create pull request`

- Una nova dumanda hè stata creata per appruntà una fusione :  
  `1 commit into winmerge:master from u_mo_nome_github:patch-1`

- Ci vole à aspettà chì sta dumanda sia trattata da a squadra WinMerge. Si pò seguitalla in a [lista di tutte e dumande aperte per l’interfaccia](https://github.com/WinMerge/winmerge/pulls?q=is%3Apr+is%3Aopen+corsican) o [quella di e dumande aperte per u situ web](https://github.com/WinMerge/website/pulls?q=is%3Apr+is%3Aopen+corsican). Què pò piglià parechji ghjorni, o ancu settimane.

- Fin’tantu chì a vostra dumanda ùn hè stata ancu trattata, s’ella hè bisognu, ci hè pussibule di fà d’altre mudificazioni :
  - Andà nant’à a vostra dumanda cù `https://github.com/WinMerge/winmerge/pull/nnnn/commits` o `https://github.com/WinMerge/website/pull/nnnn/commits`  
  _induve_ nnnn _hè u numeru di a vostra dumanda_
  - Cliccà nant’à a mudificazione a più recente (s’ella ci n’hè più d’una) per fighjà e vostre mudificazioni fatte pocu fà
  - Cliccà nant’à u segnu `...` tuttu à dirittu nant’à a linea induve si trova u nome di u schedariu
  - Sceglie l’ozzione `Edit file`
  - Mudificà u schedariu di lingua corsa
  - Quandu u schedariu hè prontu, ci vole à andà tuttu inghjò. Sottu à u paragrafu _Commit changes_ scrivite un cummentu per spiegà perchè u schedariu hè statu mudificatu. Per indettu : `Update Corsican translation for WinMerge 2`
  - Cliccà nant’à u buttone « _Commit changes_ » per acccettà e mudificazioni direttamente ver di a vostra ghjamba lucale `patch-1`
  - Si pò vede un paragone di e sfarenze trà a versione attuale è a vostra ultima versione :  
  `u_mo_nome_github wants to merge 2 commits into winmerge:master from u_mo_nome_github:patch-1`
  - Cliccà nant’à `Conversation` per fighjà a cronolugia di a vostra dumanda
  - Si pò aghjunghje un cummentu, per indettu per spiegà chì st'ultima mudificazione era per traduce una mudificazione recente di u schedariu di fonte in inglese
  - Tandu si facenu parechji cuntrolli in _GitHub_ grazia à a funzione _appveyor_ è si pò vede cù un circulu ghjallu chì serà rimpiazzatu cù u segnu ✔️ quandu i cuntrolli seranu compii
- Quandu sta dumanda hè stata pigliata in contu da a squadra di WinMerge, si pò squassà a vostra ghjamba lucale `patch-1`

#### Liami di navigazione nant’à stu situ
- [Rivene à a lista di i membri di stu prughjettu](./)
- [Rivene à a lista di tutti i prughjetti](../)
- [Rivene à a lista di tutti i prugrammi](../../../../#readme)
