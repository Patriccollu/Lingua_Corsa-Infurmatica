# Installazione

## Istruzzioni per installà l’interfaccia di _VeraCrypt_ in lingua corsa

### Scaricamentu

Scaricà u schedariu chì cuntene a lingua corsa di l’interfaccia
- Andà à st’indirizzu :  
https://github.com/veracrypt/VeraCrypt/blob/master/Translations/Language.co.xml
- Fà un cliccu dirittu nant’à u buttone « _Raw_ » chì si trova insù è à dirittu, accant’à l’icone di u screnu, di a mina è di a curbella.
- Sceglie l’ozzione « _Arregistrà a sibula di a leia sottu…_ »

### Adattazione

Ogni schedariu di lingua hè previstu per funziunà cù l’ultima versione di _VeraCrypt_ o quella chì stà per esse distribuita. U nome di sta versione hè scritta nant’à a terza linea di u schedariu.
  
Esempiu : `  <localization prog-version="1.26">`

S’è a vostra versione di _VeraCrypt_ hè più anziana, pudete quantunque impiegà u schedariu di lingua più recente, ma ci vole à mudificà u nome di a versione.
  
Esempiu per impiegà quellu schedariu cù a versione _1.24-Update6_ : `  <localization prog-version="1.24-Update6">`

### Installazione

Cupià u schedariu _adattatu à a vostra versione_ in u sottucartulare `Languages` di u cartulare d’installazione di _VeraCrypt_ :  
`C:\Program Files\VeraCrypt\Languages`

### Persunalizazione

Lancià u prugramma _VeraCrypt_ è mudificà a lingua di l’interfaccia nant’à a finestra principale di l’appiecazione.
  
Què si pò fà, di sta manera, secondu à a lingua attuale :
- in francese : `Paramètres` > `Langue…` > `Corsu`
- in inglese : `Settings` > `Language…` > `Corsu`
- in talianu : `Parametri` > `Lingua…` > `Corsu`

### Verificazione

Si pò verificà, nant’à a listessa finestra, chì a lingua di st’interfaccia hè u corsu :

<img src = "Fiure/Finestra%20principale.png">

#### Liami di navigazione nant’à stu situ
- [Rivene à a lista di i membri di stu prughjettu](./)
- [Rivene à a lista di tutti i prughjetti](../)
- [Rivene à a lista di tutti i prugrammi](../../../../#readme)
