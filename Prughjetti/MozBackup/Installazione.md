# Installazione

## Istruzzioni per installà l’interfaccia di _MozBackup_ in lingua corsa

Quandu MozBackup hè installatu, a lingua di l’interfaccia hè l’_inglese_. Ghjè pussibule di cambià sta lingua ma _ùn hè micca pussibule d’avè parechji schedarii di lingua à u listessu tempu_.  

In fatti, u cartulare d’installazione di MozBackup ùn cuntene ch’__un solu schedariu di lingua_ chì si chjama `Default.lng`.

S’è ùn a vo sentite micca cù l’inglese, d’altre lingue, cum’è u francese, sò dispunibule è ponu esse scaricate da sta pagina per __rimpiazzà__ a lingua attuale :
    http://mozbackup.jasnapaka.com/translations.php

Dunque, hè ricumandatu di __cambià u nome__ di u schedariu di a lingua attuale - _Default.lng_ - __nanzu d’installà un’altra lingua__. Per indettu, cambiatelu da _Default.lng_ ver di _Default-__EN__.lng_ s’è a lingua attuale hè l’inglese, o ver di _Default-__FR__.lng_ s’è a lingua attuale hè u francese. È cusì, s’ella ci hè bisognu, serà più faciule di rivene à a lingua d’origine.

### Scaricamentu

- Scaricà u schedariu di lingua corsa da sta pagina :  
  https://github.com/Patriccollu/Lingua_Corsa-Infurmatica/blob/master/Prughjetti/MozBackup/Default.lng

- Fà un cliccu dirittu nant’à u buttone `Raw` chì si trova insù è à dirittu, accant’à l’icone di a mina è di l’empiilozzu

- Sceglie l’ozzione `Arregistrà a sibula di a leia sottu…`

### Installazione

- Cupià u schedariu ver di u cartulare d’installazione di MozBackup

Avà, l’interfaccia di _MozBackup_ hè in lingua corsa.
