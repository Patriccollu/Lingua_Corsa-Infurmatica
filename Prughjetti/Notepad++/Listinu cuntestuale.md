# Listinu cuntestuale

## Istruzzioni per installà u listinu cuntestuale in lingua corsa di l’interfaccia di _Notepad++_

St’azzione - ozzionale - hà da rimpiazzà u schedariu `contextMenu.xml` distribuitu cù _Notepad++_ perchè ci hè parechje ozzioni chì sò sempre scritte in lingua inglese.

### Scaricamentu

Scaricà u schedariu in lingua corsa di u listinu cuntestuale di l’interfaccia :
- Andà à st’indirizzu :  
https://github.com/Patriccollu/Lingua_Corsa-Infurmatica/blob/ceppu/Prughjetti/Notepad%2B%2B/contextMenu.xml
- Fà un cliccu drittu nant’à u buttone « _Raw_ » chì si trova à dritta, accant’à l’icone di u screnu, di a mina è di a curbella
- Sceglie l’ozzione « _Arregistrà a sibula di a leia sottu…_ »

### Installazione

Ci vole à installà stu schedariu in un cartulare particulare creatu durante l’installazione di _Notepad++_ :
- Fà una ricerca in Windows di sta catena : `%APPDATA%\Notepad++\` per truvà u cartulare  
  Di regula, stu cartulare si chjama : `C:\Users\xxxxxxxx\AppData\Roaming\Notepad++`  
  Induve `xxxxxxxx` hè u vostru nome d’utilizatore Windows
- Cupià u schedariu `contextMenu.xml` in stu cartulare
- Cunfirmà ch’ella ci vole à rimpiazzà quellu schedariu esistente
- Rilancià _Notepad++_

### Verificazione

Si pò verificà chì u listinu cuntestuale di l’interfaccia di _Notepad++_ hè statu rimpiazzatu di sta manera :
- Lancià _Notepad++_
- In un novu ducumentu, fà un cliccu drittu in l’aghja di u testu
- Tandu ci hè un listinu chì s’affissa cù parechje ozzioni cum’è : `Taglià`, `Cupià`, `Incullà`, `Squassà`, …
- Tutte l’ozzioni devenu esse tradutte in lingua corsa

#### Liami di navigazione nant’à stu situ
- [Rivene à a lista di i membri di stu prughjettu](./)
- [Rivene à a lista di tutti i prughjetti](../)
- [Rivene à a lista di tutti i prugrammi](../../../../#readme)
