# A traduzzione in lingua corsa di _fre:ac_

## Distribuzione
- A prima traduzzione in corsu hè stata distribuita cù a versione 1.0.27 di dicembre di u 2016
- L’installazione di u prugramma, bench’ella impieghi un stalladore internu, si pò fà in lingua corsa

## Traduttore
- Patriccollu di Santa Maria è Sichè

## Ciò ch’ella ci vole per traduce
- Richiestu
  - Un contu nant’à _GitHub_
  - Un contu _Crowdin_ chì si pò ottene da quì : https://crowdin.com/join
  - Una dumanda nant’à _Crowdin_ per participà à a traduzzione di _fre:ac_
- Ricumandatu
  - _OmegaT_, prugramma per traduce i schedarii cù l’estensioni `.xml` o `.xliff`
  - _Poedit_, prugramma per mudificà i schedarii _gettext_ cù l’estensioni `.xliff`
  - _Notepad++_, prugramma per mudificà un testu, paragunà duie versioni d’un testu, o trasfurmà u cuntenutu d’un testu cù una prucedura pre-arregistrata

## I schedarii di lingua à traduce
- I furmati di schedariu : `.xml` o `.xliff`

### Situ officiale di traduzzione
Tutti i schedarii di lingua - per ogni lingua dispunibule in _fre:ac_ - si trovanu nant’à [_Crowdin_](https://crowdin.com/project/freac).

Quelli per a lingua corsa si trovanu quì : https://crowdin.com/project/freac/co#

À st'ora, ci hè 4 schedarii, di listessu furmatu `.xml`, chì cuntenenu a traduzzione di u prugramma _fre:ac_ è di e so cumpunenti :
- [freac.xml](https://crowdin.com/translate/freac/57/en-co)
- [setup.xml](https://crowdin.com/translate/freac/61/en-co)
- [tips.xml](https://crowdin.com/translate/freac/59/en-co)
- [eupdate.xml](https://crowdin.com/translate/freac/63/en-co)

Fate casu chì si pò accede à tutti sti liami nant’à _Crowdin_ solu s’è vo site cunnetti à u vostru contu _Crowdin_.

### Situ di sviluppu
Tutta a fonte di _fre:ac_ è di u so cumpunente _smooth_ si trova nant’à _GitHub_, in sti dui dipositi :  
   https://github.com/enzo1982/freac  
   https://github.com/enzo1982/smooth

I schedarii di lingua di a versione attuale di _fre:ac_ si trovanu in u cartulare [/i18n/](https://github.com/enzo1982/freac/tree/master/i18n).  

Quelli di u so cumpunente _smooth_ si trovanu in u sottucartulare [/locales/](https://github.com/enzo1982/smooth/tree/master/classes/i18n/locales).

Nant’à u primu situ, si pò truvà una copia di :
- A fonte d’origine :
  - [freac.xml](https://github.com/enzo1982/freac/blob/master/i18n/freac/crowdin/freac.xml)
  - [setup.xml](https://github.com/enzo1982/freac/blob/master/i18n/setup/crowdin/setup.xml)
  - [tips.xml](https://github.com/enzo1982/freac/blob/master/i18n/tips/crowdin/tips.xml)
  - [eupdate.xml](https://github.com/enzo1982/freac/blob/master/i18n/updater/crowdin/eupdate.xml)
- U schedariu di lingua corsa :
  - [freac_co.xml](https://github.com/enzo1982/freac/blob/master/i18n/freac/crowdin/freac_co.xml)
  - [setup_co.xml](https://github.com/enzo1982/freac/blob/master/i18n/setup/crowdin/setup_co.xml)
  - [tips_co.xml](https://github.com/enzo1982/freac/blob/master/i18n/tips/crowdin/tips_co.xml)
  - [eupdate_co.xml](https://github.com/enzo1982/freac/blob/master/i18n/updater/crowdin/eupdate_co.xml)

## Cumu sapè quandu ci hè qualcosa di novu à traduce ?
Quandu s’appronta una nova versione, a squadra di _fre:ac_ mudificheghja e catene di fonte nant’à _Crowdin_ aghjunghjendu catene nove o mudifichendu catene anziane.  

Quandu st’operazione si face, ghjè pussibule di riceve un messaghju elettronicu da _Crowdin_ in a vostra scatula di messaghjeria una o duie settimane nanzu a data prevista di distribuzione di a nova versione.  

Ma, dapoi u mese d’aostu di u 2022, _Crowdin_ pare menu impiegatu da a squadra di _fre:ac_ chì preferisce impiegà e mudificazioni direttamente via _GitHub_.  

I quellu casu, ci hè una funzione in _GitHub_ chì permette d’ingenerà un flussu di nutizie `Atom` secondu l’attività di _GitHub_, per indettu quand’un schedariu hè mudificatu. È si pò riceve un avvertimentu in _Thunderbird_ quand’un tale flussu hè ingeneratu.  

Per sapene di più, fighjate l’istruzzioni per [impiegà un flussu di _GitHub_ è riceve l’infurmazione nant’à _Thunderbird_](../../Flussu%20di%20nutizie.md).

### I flussi _Atom_
Eccu i flussi à cuttighjà ch’ella ci vole à definisce in _Thunderbird_ grazia à un abbunamentu :  
```
https://github.com/enzo1982/freac/commits/master/i18n/freac/crowdin/freac.xml.atom
https://github.com/enzo1982/freac/commits/master/i18n/setup/crowdin/setup.xml.atom
https://github.com/enzo1982/freac/commits/master/i18n/tips/crowdin/tips.xml.atom
https://github.com/enzo1982/freac/commits/master/i18n/updater/crowdin/eupdate.xml.atom
https://github.com/enzo1982/freac/commits/master/i18n/freac/freac.xml.atom
https://github.com/enzo1982/freac/commits/master/i18n/setup/setup.xml.atom
https://github.com/enzo1982/freac/commits/master/i18n/tips/tips.xml.atom
https://github.com/enzo1982/freac/commits/master/i18n/updater/eupdate.xml.atom
https://github.com/enzo1982/freac/tags.atom
```

## Cumu fà a traduzzione ?
In primu locu, ci vole à verificà s’è _Crowdin_ hè sempre impiegatu per fà e traduzzioni di _fre:ac_. In stu casu, fighjate l’istruzzioni chì seguitanu. Osinnò, lighjite u capitulu Via _GitHub_.

### Via _Crowdin_
- Nanzu à u mese d’aostu di u 2022, i traduttori divianu impiegà _Crowdin_ è a traduzzione si pudia fà di parechje manere :
  - sia in linea, a traduzzione si face direttamente nant’à _Crowdin_
  - sia in lucale nant’à u vostru urdinatore perchè _Crowdin_ prupone funzioni per espurtà è impurtà i schedarii
  - in stu casu, a traduzzione si pò fà cù l’appiecazioni _OmegaT_ o _Poedit_
- Ste duie appiecazioni sò capace, grazia à a so memoria di traduzzione, di truvà e catene uguale o simile è vi e prupone per aiutavvi à traduce.
- In duie parolle, una memoria di traduzzione s’assumiglia un pocu à un dizziunariu chì pò cambià autumaticamente e catene in inglese cù a so traduzzione in corsu.
- In tutti casi, hè ricumandatu d’impiegà _OmegaT_ per fà què perchè st’appiecazione, chì cunnosce tutte e vostre traduzzioni, hà una memoria di traduzzione tamanta.

#### In linea
- Si pò impiegà stu metoda quandu ci hè __poca affare à traduce__.
- A traduzzione si face direttamente in linea nant’à u situ _Crowdin_ :  
  https://crowdin.com/project/freac/co#
- Per piazzà e catene mancu tradutte à u capu di a lista, ci vole à assicurassi chì u filtru sceltu hè `All, Untranslated First (Default)`.
- Per accede à a lista di filtri, ci vole à cliccà nant’à l’icona chì riprisenta un imbutu cù trè tratti di longhezza sfarente, à diritta di u campu di ricerca, quandu vo site in corsu di traduzzione nant’à un schedariu.
- St’appiecazione, grazia à a so memoria di traduzzione, hè capace di truvà e catene uguale o simile (cù un percentuale chì si pò definisce) è di pruponele per aiutavvi à traduce.

#### In lucale
- Stu metoda hè piuttostu ricumandatu quandu ci hè __assai catene à traduce__
- U scopu hè d’estrae u schedariu di traduzzione, di traducelu cù un’appiecazione lucale eppò di ricaricà u schedariu traduttu in lingua corsa
- A traduzzione si pò fà cù l’appiecazioni _Poedit_ o _OmegaT_ chì sò capace, grazia à a so memoria di traduzzione, di truvà e catene uguale o simile è vi e prupone per aiutavvi à traduce
- A memoria di traduzzione di _Poedit_ hè nutrita da e traduzzioni di schedarii di furmatu `.po` o `.xliff` invece chì quella d’_OmegaT_ hè più maiò perchè ella cresce da e traduzzioni di schedarii di tutti i furmati
- Dunque _Poedit_ serà piuttostu impiegatu per cumpletà a traduzzione d’un schedariu `.xliff` dighjà principiata è _OmegaT_ serà ricumandatu per fà a traduzzione sana d’un tale schedariu o di furmatu `.xml`
- Cù _Crowdin_ si pò scaricà un schedariu in dui furmati :
  - u so furmatu d’origine `.xml` cù l’azzione `File` > `Download`
  - u furmatu `.xliff` cù l’azzione `File` > `Export in XLIFF`
- Ste duie azzioni si trovanu nant’à u listinu chì si chjama « hamburger » - insù è à manca accant’à CORSICAN - quandu vo site in corsu di traduzzione nant’à un schedariu. L’icona s’assumiglia à u segnu ☰
- Si pò accede dinù a ste duie azzioni grazia à l’icona chì riprisenta trè punti (…) nant’à a [pagina _Crowdin_ di u prughjettu _fre:ac_ in lingua corsa](https://crowdin.com/project/freac/co)
##### Cù _OmegaT_
  - Per impiegà _OmegaT_, seguitate l’[istruzzioni per l’adopru di l’appiecazione _OmegaT_](OmegaT.md)
##### Cù _Poedit_
  - Per cumpletà una traduzzione cù _Poedit_, ci vole à impiegà un schedariu cù l’estensione `.xliff` scaricatu da _Crowdin_ cù l’azzione `File` > `Download in XLIFF`
  - Eppò lancià _Poedit_
    - Sceglie l’ozzione `Schedariu` > `Apre…` o selezziunà l’azzione `Navigazione` nant’à u screnu di benvenuta
    - Selezziunà u schedariu `.xliff` scaricatu da _Crowdin_
    - Verificà chì a lingua di destinazione sia `co` o `co_FR`
    - Selezziunà l’ozzione `Affissà` eppò `Elementi micca tradutti in primu`
    - Traduce e catene senza traduzzione
    - Arregistrà u schedariu cù u listessu nome
- Dopu a traduzzione, ci vole torna à impiegà _Crowdin_ per impurtacci u schedariu di traduzzione cù l’azzione `File` > `Upload Translations…`

### Via _GitHub_
- Scaricate i schedarii di traduzzioni da quì :
  - https://github.com/enzo1982/freac/blob/master/i18n/freac/freac.xml
  - https://github.com/enzo1982/freac/tree/master/i18n/setup/freac.xml
  - https://github.com/enzo1982/freac/tree/master/i18n/tips/freac.xml
  - https://github.com/enzo1982/freac/tree/master/i18n/updater/freac.xml
- A traduzzione si pò fà di manera manuale o assistita da _OmegaT_. In stu casu, seguitate l’[istruzzioni per l’adopru di l’appiecazione _OmegaT_](OmegaT.md)

## Istruzzioni per piglià in contu i novi schedarii di lingua corsa

Quandu i schedarii di lingua corsa sò stati rinfrescati nant’à _Crowdin_, ùn ci hè più nunda à fà.  
  
Ma s’è _Crowdin_ ùn hè micca impiegatu, ci vole à incaricà i schedarii tradutti via _GitHub_. In stu casu, fighjate l’istruzzioni chì seguitanu.

### Via _GitHub_
- Andà nant’à u situ ufficiale di _fre:ac_, secondu à u schedariu à mudificà :
  - [per l’interfaccia](https://github.com/enzo1982/freac/blob/master/i18n/freac/freac_co.xml)
  - [per u stalladore](https://github.com/enzo1982/freac/blob/master/i18n/setup/setup_co.xml)
  - [per i cunsiglii](https://github.com/enzo1982/freac/blob/master/i18n/tips/tips_co.xml)
  - [per u rinnovadore](https://github.com/enzo1982/freac/blob/master/i18n/updater/eupdate_co.xml)

- Cliccà nant’à l’icona di a mina, quella chì si trova tuttu insù à dirittu. Si pò fighjà un cummentu chì dice « _Edit the file in your fork of this project_ ». Vole si dì chì a mudificazione si ferà in lucale, in una copia di u dipositu _fre:ac_ chì si chjamerà `u_mo_nome_github/freac`

- D’altronde, ci hè u messaghju dicendu : _You’re making changes in a project you don’t have write access to. Submitting a change will write it to a new branch in your fork u_mo_nome_github/freac, so you can send a pull request._

- In a sessione di mudificazione « _Edit file_ » chì s’apre, rimpiazzà a versione attuale da a vostra versione lucale di u schedariu traduttu in lingua corsa

- Verificà e mudificazioni grazia à u buttone « _Preview_ ». S’ellu ci hè qualcosa à cambià, si pò sempre mudificalla via u buttone « _Edit_ »

- Quandu u schedariu hè prontu, ci vole à andà tuttu inghjò è fà un cliccu nant’à u buttone verde « Commit changes… ». Sottu u paragrafu _Commit message_ scrivite un cummentu per spiegà perchè u schedariu hè mudificatu. Per indettu : `Update Corsican translation for fre:ac`

- Tandu, fate un cliccu nant’à u buttone verde « _Commit changes_ » per acccettà e mudificazioni direttamente ver di una nova ghjamba lucale. Da bona regula, a ghjamba principale (o maestra) si chjama _Master_ è l’altre, impiegate per i cambiamenti sò chjamate autumaticamente `patch-1, …, patch-n` o `master1`

- Una funzione « _Comparing changes_ » vi prupone di paragunà a versione attuale :  
  `base repository: enzo1982/freac/` `base: master`  
cù a vostra versione creata pocu fà :  
  `head repository: u_mo_nome_github/freac/` `compare: patch-1`  
  _✔️ Able to merge. These branches can be automatically merged._
  
- Appughjà nant’à u buttone verde `Create pull request`

- L’azzione _Pull Request_ hè una dumanda à a squadra _fre:ac_ per accettà a nova versione cù e vostre mudificazioni. Un titulu per sta dumanda hè prupostu ; ghjè quellu dighjà scrittu per spiegà i cambiamenti : `Update Corsican translation for freac`  
  Si pò cambià u titulu.

- Ci vole à aghjunghje un cummentu. Per sapene di più, fighjate a [cronolugia di e dumande scorse](https://github.com/enzo1982/freac/pulls?utf8=%E2%9C%93&q=is%3Apr+corsican)

- Quandu a vostra dumanda - titulu è cummentu - hè pronta, cliccà nant’à u buttone `Create pull request`

- Una nova dumanda hè stata creata per appruntà una fusione :  
  `1 commit into enzo1982:master from u_mo_nome_github:patch-1`

- Ci vole à aspettà chì sta dumanda sia trattata da a squadra _fre:ac_. Si pò seguitalla in a [lista di tutte e dumande aperte per a lingua corsa](https://github.com/enzo1982/freac/pulls?q=is%3Apr+corsican+is%3Aopen). U trattamentu pò piglià parechji ghjorni.

- Fin’tantu chì a vostra dumanda ùn hè stata ancu trattata, s’ella hè bisognu, ci hè pussibule di fà d’altre mudificazioni :
  - Andà nant’à a vostra dumanda cù `https://github.com/enzo1982/freac/pull/nnn/commits`  
  _induve_ nnn _hè u numeru di a vostra dumanda_
  - Cliccà nant’à a mudificazione a più recente (s’ella ci n’hè più d’una) per fighjà e vostre mudificazioni fatte pocu fà
  - Cliccà nant’à u segnu `...` tuttu à dirittu nant’à a linea induve si trova u nome di u schedariu
  - Sceglie l’ozzione `Edit file`
  - Mudificà u schedariu di lingua corsa
  - Quandu u schedariu hè prontu, ci vole à andà tuttu inghjò. Sottu à u paragrafu _Commit changes_ scrivite un cummentu per spiegà perchè u schedariu hè statu mudificatu. Per indettu : `Update Corsican translation for freac 2`
  - Cliccà nant’à u buttone « _Commit changes_ » per acccettà e mudificazioni direttamente ver di a vostra ghjamba lucale `patch-1`
  - Si pò vede un paragone di e sfarenze trà a versione attuale è a vostra ultima versione :  
  `u_mo_nome_github wants to merge 2 commits into enzo1982:master from u_mo_nome_github:patch-1`
  - Cliccà nant’à `Conversation` per fighjà a cronolugia di a vostra dumanda
  - Si pò aghjunghje un cummentu, per indettu per spiegà chì st'ultima mudificazione era per traduce una mudificazione recente di u schedariu di fonte in inglese
  - Tandu si facenu parechji cuntrolli in _GitHub_ grazia à a funzione _appveyor_ è si pò vede cù un circulu ghjallu chì serà rimpiazzatu cù u segnu ✔️ quandu i cuntrolli seranu compii
- Quandu sta dumanda hè stata pigliata in contu da a squadra di _fre:ac_, si pò squassà a vostra ghjamba lucale `patch-1`


#### Liami di navigazione nant’à stu situ
- [Rivene à a lista di i membri di stu prughjettu](./)
- [Rivene à a lista di tutti i prughjetti](../)
- [Rivene à a lista di tutti i prugrammi](../../../../#readme)
