# Istruzzioni per impiegà _OmegaT_ per a traduzzione di _Mp3tag_

Per fà una traduzzione, l'appiecazione _OmegaT_ hà bisognu di schedarii di fonte cù una lingua sfarente di quella di destinazione. Di regula, a lingua di fonte hè l’inglese è quella di destinazione hè u corsu. D’altronde tutte e memorie di traduzzione pruviste nant’à stu situ sò in u sensu da l’inglese ver di u corsu.

Eccu l’istruzzioni per scaricà l’ultima versione di u schedariu di traduzzione è appruntallu per un trattamentu cù l’appiecazione _OmegaT_.

## Scaricamentu di u schedariu à traduce

- Si pò scaricà u schedariu __in lingua inglese__ da quì :  
  `C:\Program Files (x86)\Mp3tag\lang\English.lng`

## Preparazione di u schedariu nanzu a traduzzione

- Lancià _Notepad++_
- Installà e duie procedure _Notepad++_. Per fà què, seguitate l’[istruzzioni per l’installazione di e prucedure di cunversione _Notepad++_](Cunversion.md)
- Apre u schedariu `English.lng`
- Eseguisce a prucedura di cunversione `Cunversione Mp3tag.LNG-OmegaT`
- Assicuratevi chì a cudificazione di u schedariu sia : `UTF-8 cù BOM` (Byte Order Marker)
- Arregistrà u schedariu

## Copia di i schedarii di lingua inglese

- Cupià o dispiazzà stu schedariu in u cartulare `source` di u prughjettu _Mp3tag_ in _OmegaT_

## Ozzione o preferenze particulare à definisce in OmegaT

- Lancià l’appiecazione _OmegaT_
- Sceglie `Ozzioni` eppò `Filtri di schedariu…`
  - Verificà chì u furmatu `Testu chjave=valore` hè attivatu

## Traduzzione in lingua corsa

- Lancià l’appiecazione _OmegaT_ è apre stu prughjettu per traducelu

## Preparazione di i schedarii dopu a traduzzione

- Lancià _Notepad++_
- Apre u schedariu `English.lng` chì si trova in u cartulare `target` di u prughjettu _Mp3tag_ in _OmegaT_
- Eseguisce a prucedura di cunversione `Cunversione OmegaT-Mp3tag.LNG`
- Assicuratevi chì a cudificazione di u schedariu sia : `UTF-8 cù BOM` (Byte Order Marker)
- Arregistrà u schedariu

## Incaricamentu di i schedarii di lingua corsa
- Quandu u schedariu di lingua corsa hè prontu, ci vole à mandallu à u sviluppatore di _Mp3tag_
- U sò indirizzu hè scrittu [nant’à a so pagina di cuntattu](https://www.mp3tag.de/en/contact.html)
