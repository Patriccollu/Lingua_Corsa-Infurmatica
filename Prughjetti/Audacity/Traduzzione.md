# A traduzzione in lingua corsa d’_Audacity_

## Distribuzione
- A prima traduzzione in corsu hè stata distribuita cù a version 3.0.0 di marzu di u 2021
- L’installazione di u prugramma si pò fà in lingua corsa perchè u stallatore hè _NSIS_
- Una [cronolugia di tutte e mudificazioni](https://github.com/audacity/audacity/commits/master/locale/co.po) si trova nant’à GitHub

## Traduttore
- Patriccollu di Santa Maria è Sichè

## Pagina di u situ Web ufficiale nant’à a traduzzione
- https://www.audacityteam.org/community/translators/

## Ciò ch’ella ci vole per traduce
- Obligatoriu
  - Un iscrizzione à una lista di distribuzione di messaghju
  - Un prugramma per traduce - è esse capace di mudificà - i schedarii _gettext_ cù l’estensione `.po` o `.pot` cum’è : Poedit o OmegaT
- Ozzionale
  - Un contu Transifex
  - Notepad++, prugramma per mudificà un testu

## I schedarii di lingua à traduce

U dipositu di tutta a fonte d’Audacity si trova nant’à GitHub :  
   https://github.com/audacity/audacity

I schedarii di lingua si trovanu in u cartulare [/locale/.](https://github.com/audacity/audacity/tree/master/locale)

- U furmatu di i schedarii : `.po`
- A fonte d’origine : [audacity.pot](https://github.com/audacity/audacity/blob/master/locale/audacity.pot)
- U schedariu di lingua corsa : [co.po](https://github.com/audacity/audacity/blob/master/locale/co.po)

Ci hè dinù un altru locu - ind’è [Transifex](https://www.transifex.com/klyok/audacity/language/co/) - induve si pò truvà duie versione di u schedariu di lingua corsa :
- A versione attuale `Audacity`
- A versione di sviluppu `Audacity (development)`

## Cumu sapè quandu ci hè qualcosa di novu à traduce ?
Ci vole à scrivessi à sta lista di distribuzione di messaghju : [audacity-translation mailing list](https://lists.sourceforge.net/lists/listinfo/audacity-translation)  

Quandu ci hè una nova versione cù nove catene à traduce, a squadra d’Audacity manda un messaghju - una o duie settimane nanzu a data d’esciuta prevista - à tutti quelli chì sò iscritti à sta lista di distribuzione.  

À stu mumentu, nant’à [Transifex](https://www.transifex.com/klyok/audacity/dashboard/), a versione attuale è a versione di sviluppu sò listesse per tutte e lingue.  

Ma pocu à pocu, trà duie versione d’Audacity, a versione di sviluppu cambia. S’è vo avete un contu _Transifex_, ci hè una nutificazione per ogni cambiamentu. È cusì, manu manu, ghjè pussibule di traduce e catene chì seranu in a prossima versione, invece d’aspettà u messaghju di cambiamentu di versione.

## Cumu fà a traduzzione ?
- Officialmente, Audacity ùn prupone alcuna appiecazione - lucale o nant’à u Web - per fà a traduzzione.
- Ma si pò quantunque impiegà _Transifex_ per fà què. St’appiecazione hè capace, grazia à a so memoria di traduzzione, di truvà e catene uguale o simile è vi e prupone per aiutavvi à traduce.
- In tutti i casi, hè ricumandatu d’impiegà _OmegaT_ per fà què. In più di e funzioni di Transifex indicate insù, OmegaT hè un prugramma installatu nant’à u vostru urdinatore chì cunnosce tutte e vostre traduzzioni.

## Istruzzioni per piglià in contu u novu schedariu di lingua corsa

Quandu u vostru schedariu di lingua corsa hè prontu nant’à u vostru urdinatore, ci vole à mandallu in pezza ligata à a lista di distribuzione d’Audacity.  

Di regula, ghjè _James Crook_ chì hè incaricatu di piglià in contu tutti i schedarii di lingua è di mudificà a basa d’Audacity. Per tuttu ciò chì tocca à Transifex, ci vole à cuntattà _Thomas De Rocker_. si pò truvà i so indirizzi à tremindui in l’[archivii di i messaghji di a lista di distribuzione](https://sourceforge.net/p/audacity/mailman/audacity-translation/).
