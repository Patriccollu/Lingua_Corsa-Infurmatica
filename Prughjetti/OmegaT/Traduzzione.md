# A traduzzione in lingua corsa d’_OmegaT_

## Distribuzione
- A prima traduzzione in corsu hè stata distribuita cù a versione 5.3.0 d’aostu di u 2020
- L’installazione di u prugramma, chì impiega _Inno Setup_, si pò fà in lingua corsa

## Traduttore
- Patriccollu di Santa Maria è Sichè

## Pagina ufficiale di u situ web nant’à a traduzzione
- https://omegat.org/co/#page-omegat-and-you

## Ciò ch’ella ci vole per traduce
- Richiestu
  - Un contu _GitHub_
  - Mandà una dumanda à [u cuurdinatore di a lucalisazione d’_OmegaT_](mailto:localization@omegat.org)
  - _OmegaT_, prugramma per traduce i schedarii di parechji furmati è estensioni, cum’è `.ini`, `.lng`, `.po`, `.properties`, `.strings`, `.txt` è `.xml`
- Ricumandatu
  - _Notepad++_, prugramma per mudificà un testu è paragunà duie versioni d’un testu

## I schedarii di lingua à traduce

À st'ora, ci hè una sessantina di schedarii, di furmatu sfarente, chì cuntenenu a traduzzione d’_OmegaT_ è di u so situ web per e piattaforme Mac, Linux è Windows.

- I furmati di schedariu sò : `.html`, `.ini`, `.json`, `.properties`, `.strings`, `.txt` è `.xml`

- Tutti i schedarii di lingua si trovanu - cù tutta a fonte - nant’à i siti di sviluppu :
  - [Per l’appiecazione _OmegaT_](https://github.com/omegat-org/omegat)
  - [Per u situ web d’_OmegaT_](https://github.com/omegat-org/omegat-website)

## Cumu sapè quandu ci hè qualcosa di novu à traduce ?

Quandu s’appronta una nova versione, a squadra d’_OmegaT_ manda un messaghju - una o duie settimane nanzu a data d’esciuta prevista - à tutti quelli chì sò iscritti cum’è traduttori.

## Cumu fà a traduzzione ?

- A traduzzione si face nant’à u vostru urdinatore cù l’appiecazione _OmegaT_ chì prupone un’interfaccia di sincrunizazione cù _GitHub_
- A traduzzione ùn si pò micca fà direttamente nant’à _GitHub_
- _OmegaT_ hè capace, grazia à a so memoria di traduzzione, di truvà e catene uguale o simile è vi e prupone per aiutavvi à traduce.
- L’arregistramentu di u prughjettu in _OmegaT_ crea o mudificheghja a so memoria di traduzzione nant’à _GitHub_
- Ghjè sta memoria di traduzzione chì serà impiegata da u cuurdinatore di e traduzzioni d’_OmegaT_ per creà o mudificà tutti i schedarii di traduzzione per ogni lingua.

Per impiegà _OmegaT_, seguitate l’[istruzzioni per l’adopru di l’appiecazione _OmegaT_](OmegaT.md).

## Istruzzioni per piglià in contu i novi schedarii di lingua corsa

Quandu u prughjettu hè statu arregistratu in _OmegaT_, ùn ci hè più nunda à fà.

#### Liami di navigazione nant’à stu situ
- [Rivene à a lista di i membri di stu prughjettu](./)
- [Rivene à a lista di tutti i prughjetti](../)
- [Rivene à a lista di tutti i prugrammi](../../../../#readme)
