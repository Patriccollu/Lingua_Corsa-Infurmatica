# Impiegà un situ di lucalizazione

## Cuncettu
Sti siti di lucalizazione sò piattaforme chì permettenu di traduce **in linea** i schedarii di lingua inglese chì sò stati creati è mudificati da i sviluppatori di e prugrammi.
  
Per impiegalli, **ci vole à iscrivesi** - cù un nome d’utilizatore è una parolla d’intesa - è fà una dumanda per participà à a traduzzione di u prugramma sceltu.
  
Sti siti sò capace, grazia à una **memoria di traduzzione (MdT)** - chì s’assumiglia un pocu à un glossariu - di truvà e catene uguale o simile è vi e prupone per aiutavvi à traduce in lingua corsa. È pocu à pocu, grazia à e vostre traduzzioni, sta memoria cuntene di più in più di parolle.
  
Di regula, pruponenu dinù funzioni d’**impurtazione** è d’**espurtazione** chì sò assai ghjuvevule quand’ellu s’impiega un prugramma di traduzzione assistata da urdinatore (TAO) installatu nant’à u vostru urdinatore, cum’è _OmegaT_ o _Poedit_.

## Parechji siti cunnisciuti

## Crowdin

_Crowdin_ hè omancu impiegatu per amministrà e traduzzioni di sti prugrammi :
  
- [CCleaner](https://crowdin.com/project/avast-ccleaner/co) (*)
- [fre:ac](https://crowdin.com/project/freac/co)
- [paint.net](https://crowdin.com/project/paintdotnet/co) (*)
- [Poedit](https://crowdin.com/project/poedit/co)
- [PrivateBin](https://crowdin.com/project/privatebin/co)

Basta un cliccu nant’à u nome di u prugramma per affissà i schedarii tradutti in lingua corsa.  
(*) U situ richiede d’esse cunnessu cù u so nome d’utilizatore per vede a lista di i schedarii.

## Transifex

_Transifex_ hè omancu impiegatu per amministrà e traduzzioni di sti prugrammi :
  
- [Audacity](https://www.transifex.com/klyok/audacity/language/co/)
- [HandBrake](https://www.transifex.com/HandBrakeProject/dashboard/all_projects/co/)
- [VLC Media Player](https://www.transifex.com/yaron/vlc-trans/language/co/)

Basta un cliccu nant’à u nome di u prugramma per affissà i schedarii tradutti in lingua corsa.

## Weblate

_Weblate_ hè omancu impiegatu per amministrà e traduzzioni di sti prugrammi :
  
- [Lufi](https://weblate.framasoft.org/languages/co/lufi/)
- [PDFCreator](https://translate.pdfforge.org/languages/co_FR/)

Basta un cliccu nant’à u nome di u prugramma per affissà i schedarii tradutti in lingua corsa.

#### Liami di navigazione nant’à stu situ
- [Rivene à a lista di tutti i sottucartulari di prughjettu](../../tree/ceppu/Prughjetti)
- [Rivene à a lista di tutti i prugrammi tradutti in lingua corsa](../../#readme)
